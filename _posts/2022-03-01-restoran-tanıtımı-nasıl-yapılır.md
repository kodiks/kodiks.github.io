---
layout: post
title:  Restaurant Tanıtımı Nasıl Yapılır? Restaurant Tanıtım Yazısı Örnekleri    
summary: Peki tanıtım nasıl olmalı? Bu yazımızda restoran tanıtımına değiniyoruz.
date: 2022-03-01 09:00:00
image: "/assets/img/blog/blog-20.png"
author: "Restoran"
categories: ["Restoran"]
tags: [Sosyal Medya, Tanıtım, Restoran, Reklam, Müşteri]
---
Tanıtım ve reklam, yeni açılan bir işletmenin varlığını sürdürmesi ve faaliyet gösterdiği piyasada yer alan rakiplerinin karşısında durabilmesi için şart. Hangi sektörde çalışıyor olursa olsun, işletmenin devamlılık için tanınması ve bilinmesi gerekiyor. Bu genel kural, yeme-içme sektöründe de geçerli. Hatta belki de birçok sektörde olduğundan çok daha önemli. Çünkü restoran ya da kafe gibi hizmet sunumunun yapıldığı işlerde potansiyel müşterilere ulaşmak için bilinirlik öne çıkıyor. Peki tanıtım nasıl olmalı? Bu yazımızda restoran tanıtımına değiniyoruz.


### Restaurant Tanıtımı Nasıl Yapılır

Bütün emeğinizi ve birikiminizi ortaya koyarak hayalinizdeki restoranı açtınız. Açtınız ama bunu şimdilik sadece siz ve yakın çevreniz biliyor. Bilinirliğinizi şansa bırakmamak için yakın çevrenizin sınırlarından çıkmanız lazım. Tanıtım da işte tam burada devreye giriyor. Tanıtım, insanların restoranınıza geldiklerinde yemekleriniz, hizmetiniz ve ortam hakkında bilgi sahibi olmaması şanssızlığını ortadan kaldıracak en önemli unsur. O zaman şimdi restaurant tanıtımı nasıl yapılır konusuna odaklanalım.

Aklınızda bazı fikirler, sağdan soldan duyduğunuz bazı stratejiler olabilir. Şimdilik bunları bir kenara bırakın. Hangi yolları kullanabileceğinize hep birlikte göz atalım.

### Sosyal Medya

Günümüzde sosyal medya kullanımının ne kadar yaygın olduğunu tekrar ifade etmeye gerek yok. 7’den 70’e neredeyse herkesin yoğun ya da az kullandığı bir sosyal medya hesabı var. Bundan çok daha önemlisi ise herkes sosyal medyayı takip ediyor. Bu da sosyal medyayı restoranınızın tanıtımı için kullanabileceğiniz yöntemler listesinin en başına çıkarıyor. Sosyal medya hesabı, restoranınızı dışarıya açan, aileniz ve yakın çevrenizin sınırları dışına çıkaran, yani potansiyel müşterilerinize yakınlaştıran en temel araç. Demek ki restoranınız için ilgi çekici bir sosyal medya profili oluşturmanız gerek. Bunun için restoranınıza özel bir sosyal medya hesabı oluşturun. Bu hesabın içeriğinde hem restoranınızın işleyişine hem hizmetlerinize yer verin. İçeriklerin doğru ve güncel olmasına özen gösterin. Ancak bu iş burada bitmiyor. Sosyal medya hesabınızı her zaman güncel tutmalısınız. Diğer bir ifadeyle, bu hesaba düzenli olarak içerik eklemeniz gerekiyor. Sadece tek bir ürün bile satıyor olsanız, sosyal medya hesabınızı sürekli yenilemeli ve takipçi sayınızı artırmalısınız. Böylece restoranınızı takip edenler hizmetlerinizin devam ettiğini biliyor ve restorana geldiğinde nelerle karşılaşacağı hakkında fikir sahibi olacak. Sosyal medya hesabınızı yönetirken sektörde influencer olarak bilinen kişilere de ulaşmayı da düşünebilirsiniz. Bu şekilde takipçi sayınızı da artırabilir ve daha kalabalık kitlelere hitap edebilirsiniz.
Buraya kadar sosyal meyda hesabı oluşturmaktan ve yönetmekten bahsettik. Peki siz restoran işleyişi ve hizmetlerinizle mi ilgileneceksiniz yoksa sosyal medyadaki varlığınızla mı? İşte işin en önemli ayağı da belki bu kısım. Hesaplarınızın yönetilmesi, içerik çalışması, sosyal medya hesabınızda düzenli paylaşımlar yapılması, tercihe bağlı olarak Facebook reklamlarının planlanması, gelen müşteri yorumlarına yanıt verilmesi, influencerlarla iletişim kurmak istiyorsanız bunun için gerekli kanalların oluşturulması, rakiplerin sosyal medya hesaplarının takibi gibi başlı başına odaklanmayı gerektiren bir sürü iş var. Bunlarla başa çıkmak için en iyi yol bir bütçe ayırmak ve bir profesyonelden yardım almak.

### Restaurant Tanıtım Yazısı Örnekleri

Müşterilere açılan bir pencere olarak görülen sosyal medya hesaplarındaki restaurant tanıtım yazıları ya da cafe tanıtım yazıları dikkatle oluşturulmalı. Siz de restaurantınız için tanıtım yazınızı oluştururken hedef kitlenizden stratejilerinize kadar birçok şeyi göz önünde bulundurmalısınız. Tanıtım yazınızda sizin diğerlerinden nasıl farklı olduğunuz ve insanların neden sizi tercih etmesini istediğiniz açık olmalı. Bu mesajı net bir şekilde verebilmelisiniz. Ayrıca sloganınız, neyi başarmak istediğiniz ve kime hitap ettiğiniz de belli olmalı. Az ve öz bir şekilde lezzet, lokasyon, fiyat, promosyonlar ve ambiyans gibi detaylar tanıtım yazınıza yerleştirilmeli.
Adisyo, bu anlamda potansiyel müşterilerinizi gerçek müşterilere dönüştürmek ve yeni potansiyel müşterilere ulaşmak için en büyük destekçilerinizden biridir.


