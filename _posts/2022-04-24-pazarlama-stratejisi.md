---
layout: post
title:  Restoranlar İçin 6 Etkili Pazarlama Stratejisi
summary: Restoran kar marjı hesaplanırken net ve brüt kar marjı konusuna değinmeden olmaz.
date: 2022-04-24 09:00:00
image: "/assets/img/blog/blog-28.png"
author: "Restaurant"
categories: [" Pazarlama Stratejisi"]
tags: [Sosyal Medya, Pazarlama, Pandemi, Girişimcilik, Web Site Tasarımı]
---
Günümüzde restoranların çalışma ve pazarlama stratejileri, dijital teknolojinin hayat bulması ile kökten değişim gösterdi. Dijital dünya sayesinde restoran sahipleri geleneksel yöntemle ağızdan ağza dolaştırılan sözlere bağımlı değiller. Siz de dikkatli bir tüketici iseniz son dönemlerde gittiğiniz restoranların çoğunun dijital medya ve mobil teknolojiden yararlandığını görebilirsiniz. Bahse konu restoranların pek çoğu dijital teknolojiyi kendi yararına doğru olarak kullanırken, bazıları da restoran pazarlama stratejileri yönetiminde zorlanır.
Fakat restoranların gerek pandemi, gerekse diğer piyasa koşulları nedeniyle yaşadıkları şiddetli başarısızlık dönemleri son dönemlerde daha çok kendini göstermiştir. Bu noktada pazarlama stratejinizi tekrar gözden geçirmenin yanı sıra üst düzeyde tutmanız gerektiği de açıktır. Başarılı bir restoran olmak, lezzetli yemek pişirmenin daha ötesinde restoran pazarlama stratejilerini doğru kullanabilmekle de yakından ilgilidir.
Yazının devamında denenmiş ve başarılı olmuş restoran pazarlama teknikleri hakkında bilgi veriyoruz.

### Sosyal Medyada Sosyalleşin

Sosyal medya ortamlarında sunulan çeşitli lezzet resimleri en tutumlu insanları dahi ekstra para harcaması için teşvik ediyor. Restoranınıza sipariş akışını artırmak istiyorsanız işletmenizi çevrimiçi olarak tanıtmak amacıyla sosyal medya platformlarından yararlanmayı ihmal etmeyin. Bu konuda size öncelikle tavsiye edebileceğimiz sosyal medya platformları Instagram ve Facebook’tur. Bu alanda başarılı olmanın anahtarı birinci sınıf yemek resimleri ve video klipleri hazırlayarak tüketicilerinize sunmaktır. Bu konuda yeterli bilgi sahibi değilseniz, size yardımcı olması için bir sosyal medya uzmanı ile anlaşabilirsiniz.

### Restoranınıza Ait Bir Web Siteniz Olsun

Web sitesi sahibi olmak dünyanın her yerinde bir yemek dükkanı işletmekle benzer getirilere sahip olabilir. Restoranınızın büyümesini amaçlıyorsanız profesyonel bir web siteniz olmalıdır. Uygun şekilde hazırlanan bir web sitesi sizin için daha büyük bir tüketici pazarı anlamına gelecektir.
Web sitesi kurmanın sizin için zor olduğunu düşünüyorsanız sosyal medya uzmanı konusunu hallettiğiniz gibi uygun fiyatlı web sitesi hizmetleri kiralamayı ciddi ciddi düşünün. İnanın çok yararını göreceksiniz.

### Yarışmalar Düzenleyin

Çevrimiçi ya da çevrimdışı yarışmalar ve kampanyalar düzenlemek restoranınızın tanınırlığını artırmak için çok iyi bir yoldur. Bu amaçla, fiziksel olarak çalıştırdığınız restoranınızda müşterilerin çevrimiçi katılım sağlayabilecekleri yarışmalar düzenleyin.

### E-posta Kullanmayı Pazarlama Tekniklerinize Dahil Edin

Doğru uygulayacağınız bir e-posta pazarlaması, restoranınızı etkin bir şekilde pazarlamak için hayati öneme sahiptir. Bu amaçla e-posta listenizi büyütmek için uygulayabileceğiniz başlıca yol, müşterilerin formlarınızı şahsen ve çevrimiçi doldurmalarını sağlamaktır. Elde ettiğiniz adreslere e-postalar yollarken, menünüzü heyecan verici yemekler ve çeşitli fırsat teklifleri ile doldurun. E-posta pazarlaması restoran sektöründe çok yararlı bir araçtır. E-posta pazarlaması konusunda yeteri kadar tecrübeniz yoksa, bu konuda en iyi stratejiyi bulmak için bir uzmanla birlikte çalışın. Bu alanda yapılabilecek bir yanlış stratejinizin ters tepmesine sebep olabilir.

### Yerel Yemek Blogger’larına ve Influencer’lara Ulaşın

Bir restoran sahibi olarak yemek bloggerları ve Influencerların geniş ağından faydalanmak da işlerinizi geliştirmekte size yardımcı olacaktır. Hatta bu kişilerin kendi ağlarında sizi desteklemeleri için, onlara ücretsiz yemek gibi teşvikler sunmaktan çekinmeyin.

### Mobil Gıda Uygulamalarında Yeriniz Olsun

Tüketicilerden gelen yoğun talep üzerine, yıllar içinde çeşitli mobil gıda uygulamaları ortaya çıktı. Tüketiciler artık kendi tercihlerine uygun bir yemek için dakikalarca internette gezinmek zorunda değiller. Bunun yerine cep telefonlarına onları en yakın restorana yönlendiren uygulamaları yüklüyorlar. Restoranınızın mobil uygulama listelerinde yer aldığından emin olmak için bu tip gıda uygulamaları ile ortaklık kurun ve mobil teknoloji dalgasını kaçırmayın. Ufak bütçelerle kurduğunuz mobil uygulamanıza zamanla eklentiler ekleyebilir, hedef kitlenizi genişletebilirsiniz.