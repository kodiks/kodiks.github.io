---
layout: post
title: Restoran ve Kafe İşletmeciliğinin Püf Noktaları
summary: Restoran ve Kafe İşletmecileri İçin Altın Değerinde Öneriler
date: 2019-01-01 09:00:00
image: "/assets/img/blog/blog5.png"
author: "Adisyo"
categories: ["Sosyal Medya"]
tags: [Dijital Pazarlama, Sosyal Medya, Restorant, Kafe, Adisyon]
---
### Bir restoran/ kafe sahibi, işletmecisisiniz ya da hayalinizdeki restoran/ kafeyi açmayı planlıyorsunuz. İşin püf noktalarını bilirseniz, başarılı olmamanız için en ufak bir neden yok

Bir restoran/ kafe sahibi veya işletmecisi misiniz? Yeme-içme sektörüne yatırım yapmayı mı planlıyorsunuz? Yalnızca mutfakta değil, mekanın farklı alanlarında mı görev yapıyorsunuz? Yoksa iyi bir hizmet bekleyen daimi müşterilerden misiniz? Aşağıdaki tavsiyeler, bu soruların herhangi birine “evet” cevabı verenler için…

## Ticari ve Hukuki Boyutlarını İyi Araştırın

Giderlerinizi ve lokasyonu iyi belirleyin. İşletmenizi operasyona açabilmek için hukuki önceliklerinizi araştırın. İhtiyacınız olan sigortadan izinler ve lisanslara, satış vergilerini yapılandırmaktan sağlık lisansları için yeterlilik göstermeye kadar her konuda bilgi sahibi olun. Muhasebe, maaş bordro ve raporlama işlemleri için uzmanlardan yardım alın. “Güvenlik”i asla atlamayın. ERP ve CRM gibi yazılımlar ile satışlarınızı artırabilmek adına pek çok işi otomatik hale getirebileceğinizi unutmayın. Ama tüm bu süreçleri kendiniz yürütecekseniz, ona göre bir “eylem planı” hazırlayın.

## Mutfak ve Tema Seçiminin Önemi

Sporla ilgili bir konsept mi kulüp tarzında bir mekan mı? Lokal olarak hizmet verecek bir restoran mı gurme restoran mı? İş yemekleri mi günlük yemek mi?

Mutfak ve tema seçimini aceleye getirmeyin, ilk belirleyeceğiniz konulardan biri olmalı. Ayrıca farklı fiyatlardaki ürünleri, sağlıklı menüleri ve daimi müşteriler için sunulacak özel öğünleri ihmal etmeyin. Uluslararası, ulusal ve lokal yeme-içme trendlerini takip edin, yerel tedarikçilerle çalışmayı tercih edin. Rakiplerinizi de takip edin, mekanınıza özel lezzetler sunmaya çalışın.

## Servis ve Mutfak Personeli Nasıl Olmalı?

İyi bir işletmeci, personel seçiminde hassas olmalı. Yemekleri hazırlayan ekipten müşterilerle ilişkileri yöneten personele, öncelikle emir-komuta zincirini sağlam bir şekilde belirleyin. Çalışanların ihtiyaçlarını, haklarını, özel günleri de es geçmeyin. Cirodan personele prim verebileceğiniz bir sistem oluşturmayı deneyin. Personelin eğitimine dikkat edin, güler yüzlü olmanın önemini hatırlatın. Servis personeli, gurme olmasa da menüye hakim olmalı. Merak edilen soruları büyük bir güvenle yanıtlayabilmeli. Karşılama, servis ve uğurlamada zamanlamaya dikkat edilmeli; hesap isteyen bir müşteri asla bekletilmemeli.

O gün kötü çıkan yemek, aksayan servis, kirli tuvalet gibi problemlere hemen müdahale etmelisiniz. Müşterileriniz bu sorunların takipçisi olacağınıza inanmalı. Personel arasındaki gerginlik de müşterilere yansımamalı.

Ayrıca bordro düzenlemeleri, vardiyalar ve işveren yükümlülükleri konularında yerel restoranlar birliğinden bilgi alabilirsiniz.

## Başarılı Envanter Yönetimi

Envanter kontrolü, artıkları hesaplama, hırsızlığı önleme, porsiyon büyüklüklerini doğru planlama… Kar etmek istiyorsanız, süreklilik gösteren bir organizasyon planı oluşturun. Gerektiğinde fiyatlarınızı güncelleyin, malzemeye göre fiyatlandırma yapın.

Kesintisiz ve Hızlı İnternet, Sosyal Medya Kullanımı

Müşterileriniz için kesintisiz ve hızlı internet önemli. Artık pek çok işletme için vazgeçilmez. Restoran ve kafe işletmecisi olarak da dijitalleşmeden korkmayın. Müşteri deneyimlerini internet ortamından ve sosyal medya platformlarından takip edin, sosyal medyadan nasıl en iyi şekilde fayda sağlayabileceğinizi öğrenin; hatta işi uzmanlara teslim edin. Dijital alanda “var olun”, gerektiğinde krizleri de avantaja dönüştürebileceğinizi unutmayın.

Kullanıcılar, günümüzde akıllı telefonlar üzerinden yemek seçeneklerini araştırabiliyor; işletmelerin menüleri online ortamda görülüyor. Paket siparişler için de dijital dünyanın nimetlerinden yararlanın. Sipariş verme opsiyonlarını internet, telefon ya da değişik kanallar aracılığıyla belirleyebilirsiniz. Müşterileriniz size hem fiziki hem dijital alanda rahatlıkla “ulaşabilmeli”.