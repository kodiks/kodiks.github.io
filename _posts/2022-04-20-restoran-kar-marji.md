---
layout: post
title:  Restoran Kâr Marjı Nedir?
summary: Restoran kar marjı hesaplanırken net ve brüt kar marjı konusuna değinmeden olmaz.
date: 2022-04-20 09:00:00
image: "/assets/img/blog/blog-27.png"
author: "Restaurant"
categories: ["Kar Marjı Nedir?"]
tags: [Nasıl Hesaplanır?, İşletme Tipleri, Analiz, Adisyo, Kar]
---
Diğer işletmelerde olduğu gibi restoranlar için de kar marjı hesaplamak oldukça önemli. Çünkü doğru kar marjı analizleri ile restoranınızdan elde edeceğiniz karı artırmanız mümkün olabilir. Restoran kar marjı hakkında ayrıntılı bilgiler edinebileceğiniz bir rehber hazırladık. Bu rehberi inceleyerek lokanta kar marjı hesaplama konusunda pratik uygulamalar yapabilirsiniz.

### Restoran Kar Marjı Nasıl Hesaplanır?

Restoran kar marjı hesaplanırken net ve brüt kar marjı konusuna değinmeden olmaz. Birbiriyle sık sık karıştırılan bu iki kavram, kar marjının temel unsurları. Brüt kar, restoranda kullandığınız malzemelerin maliyetini restoran hasılatından çıkararak elde edilir. Brüt kar marjını ise şu formülle hesaplayabilirsiniz: (Brüt kâr / Satış fiyatı) x %100
Brüt kar size restoranın ne kadar verimli çalıştığına dair fikir verebilir. Ama ortaya çıkan sonuç restoranın gerçek kar değerini göstermek için yeterli değil. Çünkü brüt kar hesaplanırken lokantanın tüm maliyetleri hesaba dahil edilmez. Bu nedenle mutlaka net kar hesaplamalarından yararlanmak gerekir. Net kar, restoran işletme sürecindeki tüm maliyetlerin brüt kardan çıkarılmasıyla hesaplanır. Net kar söz konusu olduğunda çalışan maaşları, kira ücreti, idari maliyetler ve vergiler gibi giderler de dikkate alınır. Restoranın kar marjı hesaplanırken en önemli konu net kar değeridir. Restoranınızın çalışma durumunun ne kadar başarılı ve karlı olduğunu gösteren en kritik sonuç için net kar değerini dikkate almalısınız. Şu formül ile net kar marjının kolaylıkla hesaplanması mümkün olur: (Net Kâr ÷ Hasılat) x 100

### İşletme Türlerine Göre Lokanta Kar Marjı

Farklı lokanta temalarına göre kar marjı farklılık gösterebilir. Çeşitli mutfak temalarının kar marjlarını kıyaslayarak işletmenizin temasını buna göre belirleyebilirsiniz. Bu sayede daha fazla kar elde etmeniz mümkün. Örnek vermek gerekirse yemek kamyonları ve fast food restoranları oldukça yüksek kar marjlarına sahip seçenekler arasındadır. Bunun nedeni bu işletmelerin daha az sayıda personele ihtiyaç duymasıdır. Aynı zamanda bu tür işletmeler diğer mutfak temaları ile kıyaslandığında daha ucuz malzemeler kullanır. Bu da restoran kar marjının artmasına yardımcı olur. Tam hizmet veren lokantalar ise diğer mutfak türlerine göre daha düşük bir kar marjına sahip. Ancak bu mutfaklar profesyonel iş ve yönetim stratejileri ile yüksek kar elde edebileceğiniz mekanlara da dönüştürülebilir. İşletmenizin mutfağının teması ne olursa olsun profesyonel yönetim, restoranın devamlılığı ve yüksek kar marjı açısından oldukça önemlidir.

### Restoran Kar Marjını Artırmak için İpuçları

Yemek temalı işletmenizin kar oranını artırmak için iki temel adım atmak gerekir: Satışları artırmak ve maliyetleri azaltmak. Bunun için de bazı unsurları dikkate almanız gerekir. Satışlarınızı artırmak için çağın gereklerine ayak uydurmak size kolaylık sağlar. Bu nedenle restoranınızın internet üzerinden sipariş verilebilen kanallar ile işbirliği içerisinde olmasını sağlamalısınız. Müşteri taleplerini dikkate alarak ve buna bağlı şekilde menünüzü sürekli güncel tutarak satışlarınızın artmasına katkıda bulunabilirsiniz. Fiziksel ve dijital reklam araçlarından destek alarak da satışları artırmak mümkün. Restoran maliyetlerini azaltmak içinse uygun fiyatlı malzemelerden yararlanmayı deneyebilirsiniz. İhtiyacınızdan fazla sayıda personel ile çalışmadığınızda personel maliyeti azaltılabilir. Ayrıca menüde kullanılan porsiyonları değerlendirerek israfı azaltma yolunda adımlar atmak maliyeti kontrol etmek açısından önemli. Restoran kar marjını artırmak için verimli düzenlemeler yapmak istiyorsanız restoran yönetim uygulamalarından destek alabilirsiniz. Maliyet ve satış dengesini pratik bir şekilde takip etmenizi sağlayan bu uygulamalar, kar grafiğini yükseltecek adımlar atmanızı kolaylaştırır. Siz de <b>Adisyo</b> ayrıcalıklarından yararlanarak, restoranınızın kar marjını artırmayı sağlayan çözümleri değerlendirebilirsiniz.