---
layout: post
title:  İyi Bir Restoran Web Sitesi Nasıl Olmalıdır?
summary: Restoran işinde başarılı olmak sadece yemeklerin lezzetine ve hizmet kalitesine bağlı değildir. 
date: 2022-03-29 09:00:00
image: "/assets/img/blog/blog-25.png"
author: "Web Site"
categories: ["Web Sitesi Nasıl Olmalıdır?"]
tags: [Web Sitesi, Tasarım, Mobil Uyumlu Site, Rezervasyon]
---
Restoran işinde başarılı olmak sadece yemeklerin lezzetine ve hizmet kalitesine bağlı değildir. Çünkü restoran işi aynı zamanda tanıtım işidir. Tanıtım ise restoranın lokasyonundan menüsüne, ambiyansından hedef müşteri kitlesine kadar birçok farklı unsuru kapsar. Günümüz teknoloji dünyasında ise tanıtım için el broşürlerine bağlı kalan yok. İnternetin sunduğu tüm imkanları sonuna kadar kullanmak gerek. Sadece fiziken değil, internet ortamında da var olmak restoranlar için en önemli faktörlerden biri. Peki iyi bir restaurant web sitesi nasıl olmalı?


### Tasarıma Özen Gösterin

Restoran web sitesi, müşterilerle aranızdaki en hızlı iletişim kanalı. Müşterileriniz 7/24 size internet sitesiniz aracılığı ile ulaşabilir. Ulaştığında ise aradığı her şeyi bulmak ister. Bu sebeple internet sitenizin tasarımı önemlidir. Sitenizi ziyaret edenler, sayfanızı incelediğinde hem iyi bir izlenim edinmeli hem de merak ettiği temel konular hakkında hızlı bir şekilde bilgi alabilmelidir. Ayrıca web sitesi tasarımının kalitesi, restoranınız için de bir aynadır. Son olarak tasarımda kullandığınız yazıların özgün ve yeni olmasına özen göstermeniz gerekir. Özgün ve SEO uyumlu içerikler, sitenize daha çok trafik çekmenize yardımcı olabilir.

### Mobil Uyumlu Site Hazırlayın

İnternet sitenizin her zaman ve her yerden ulaşılabilmesi için mobil uyumlu olmasına özen göstermelisiniz. Mobil uyumlu bir web siteniz yoksa, emin olun çok sayıda potansiyel müşterinizin görüş alanı dışında kalıyorsunuz. İnternet artık yalnızca bilgisayarlara bağımlı değil. İşin sırrı en iyi restaurant web sitesi örnekleri incelemesinden ve hızlı açılan mobil uyumlu sitelerden geçiyor. Ayrıca sitenizde yer alan navigasyon linklerinizin de kolay ulaşılabilir olması şart.

### Menünüzü Ekleyin

İşinizin odak noktası olan yemek menünüz sadece restoranda görülebilecek bir detay olmasın. Web sitenize yemeklerinizi resimleriyle ve açıklamalarıyla birlikte eklemeyi unutmayın. Sitenizin her sayfasından ziyaretçilerin menünüze ulaşabilmesini sağlayın. Fiyatları eklemek de müşterilerin bilgi edinmesi için oldukça faydalı olur. Çünkü çoğu kişi fiyatlar konusunda sürpriz yaşamaktan hoşlanmaz. Hatta web sitenizde fiyat bilgisinin olması, ziyaretçilerin karar aşamasında en doğru bilgiye ulaşmalarına olanak tanır.

### Web Sitesi Tasarımında Flash Kullanmayın

Flash içeriğinin birçok mobil cihazda görünmediğini aklınızda bulundurmalısınız. Sadece bu bile, tasarımında neden flash kullanmamak gerektiğini açıklar. Bu sizin için yeterli değilse, ikinci olarak Flash’ın SEO dostu olmadığı bilgisini ekleyebiliriz. Google gibi arama motorlarında web sitenizin ön sıralarda görünmesi, içeriklerinizin SEO uyumlu olması ile doğrudan ilişkili ve Flash’ta bulunan yazılar arama motorlarında görünür değil. Ayrıca Flash web sitelerinin maliyetli olduğunu da söyleyelim. Her değişiklik için tasarımcıya başvurmanız gerekir, ki bu da site yönetimini daha maliyetli kılar. Bu nedenle Flash web sitesini seçenekleriniz arasından çıkarabilirsiniz.

### Resim ve Video Paylaşın

Web siteniz yalnızca yazılardan oluşmamalı. Galeri bölümü oluşturup restoranınızı tanıtan resim ve videolar ekleyebilirsiniz. Böylece yeni müşteriler restoranınıza geldiğinde nasıl bir ambiyansla karşılaşacağını öğrenebilir. Resim ve videolar, özel günlerde yapılan kutlama yemekleri için yer seçiminde de müşterilerinize yardımcı olur. Örneğin, sitenizi ziyaret eden biri ambiyansın doğum günü ya da başka bir kutlama için uygun olup olmadığına karar verebilir.

### Online Rezervasyon Alın

Web siteniz sadece bilgi verici bir platform olmamalı. Ziyaretçilerin online olarak rezervasyon yapabileceği ya da organizasyon talebinde bulunabileceği özelliklere de sahip olmalı. Bu şekilde sitenizin etkinliğini artırabilirsiniz. Online rezervasyon ve diğer taleplerin web sitesi üzerinden alınması, aynı zamanda sizin planlamalarınızı da kolaylaştırır.
İyi bir web sitesinin dışında, restoranınızda yararlanabileceğiniz birçok seçenek bulunuyor. Siz de restoranınız için ihtiyaç duyduğunuz birçok yeniliğe Adisyo’yla ulaşabilirsiniz.