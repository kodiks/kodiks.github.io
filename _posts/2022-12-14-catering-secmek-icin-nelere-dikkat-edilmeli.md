---
layout: post
title: İyi Bir Catering Seçmek İçin Nelere Dikkat Edilmeli?
summary: Büyük çapta yemek hizmeti sunan ve farklı sektörlerdeki iş yerlerinin önemli bir ihtiyacını karşılayan catering şirketleri ürün ve hizmet kalitesi açısından çeşitlilik gösteriyor. 
date: 2022-12-14 09:00:00
image: "/assets/img/blog/catering.jpg"
author: "Nelere Dikkat Edilmeli?"
categories: ["Catering"]
tags: [ODak Noktası,Restoran,Planlama,Adisyo,Menü]
---
Büyük çapta yemek hizmeti sunan ve farklı sektörlerdeki iş yerlerinin önemli bir ihtiyacını karşılayan catering şirketleri ürün ve hizmet kalitesi açısından çeşitlilik gösteriyor. Küçük ya da büyük ölçekli çok sayıda catering şirketi bulunmasından dolayı ise catering seçimi yapmak pek kolay olmayabiliyor. Belli başlı birkaç önemli noktayı göz önünde bulundurarak bu seçimi oldukça kolaylaştırmak mümkün. 



## Bir Catering Firmasında Olması Gerekenler

Catering firmasında olması gerekenler arasında başarılı ve müşteri memnuniyetini ön planda tutan bir işletme için birtakım temel özellikler ve hizmet standartları bulunmalı. İlk olarak, kaliteli ve lezzetli yemekler sunmak hayati öneme sahiptir; çünkü catering sektöründe rekabet etmek bu unsura bağlıdır. Profesyonel mutfak ekibiyle ve deneyimli aşçılarla çalışarak menülerde çeşitlilik sağlamak ve farklı damak zevklerine hitap etmek büyük önem taşır.

İkinci olarak, hijyen ve gıda güvenliği konusunda titizlik gösteren bir catering firması, müşterilerin gözünde güvenilir bir hizmet sağlayıcı olacaktır. Mutfağın temizliği ve düzeni, personelin hijyen eğitimi alması ve malzemelerin taze ve kaliteli olması bu açıdan kritik faktörlerdir. Ayrıca, organizasyon süreçlerinde dikkatli planlama yaparak zaman yönetimine önem vermek ve etkin iletişim becerileriyle müşteri isteklerini anlayarak doğru şekilde karşılamak da başarılı bir catering firmasının sahip olması gereken diğer önemli nitelikler arasında yer alır. Peki hangi noktalar catering seçiminde önem arz ediyor?

## İlk Odak Noktası: Gıda Güvenliği ve Hijyen

Yemek söz konusu olduğunda, insan sağlığı her zaman öncelikli bir mesele haline gelir. Basit bir ifadeyle, bozulmuş gıdaların tüketimi ciddi zehirlenme vakalarına yol açabilir. Yemeğe karışan yabancı maddeler ise tüketicinin iştahını kesen ve onu yemekten soğutan rahatsız edici faktörlere dönüşebilir. Yiyeceklerin tazeliği ve kalitesi ise müşteri memnuniyetini belirleyen başka önemli unsurlardır. Bu tür sorunlarla karşılaşmamak için catering şirketlerinin gıda güvenliği ve hijyen uygulamalarını titizlikle incelemek önemlidir.

Özellikle merdiven altı olarak adlandırılan şirketlerde, insan sağlığına önem verilmeksizin ve herhangi bir kurala bağlı kalmadan üretim yapılabilmektedir. Bu nedenle, tercih edilecek catering şirketinin bakanlık tarafından verilen İşletme Kayıt Belgesini sunabilmesi büyük önem taşımaktadır. Ayrıca, şirketin ISO standartları gibi belirli kurallara uygun olarak üretim gerçekleştirdiğine dair kanıtların, örneğin belgelerin sunulması faydalıdır.

Catering şirketinin altyapısının gıda üretimine uygun, temiz ve düzenli olması; personel kadrosunun ise bilinçli ve eğitimli olması kritik özellikler arasındadır. Bu noktada müşterilere güven vermek için mutfak ve depo alanlarından fotoğraflar paylaşarak şeffaflığını gösteren catering firmalarıyla çalışmak, süreci daha doğru yönlendirmeye katkı sağlayacaktır.


## Menü Plânlaması ve Ürün Çeşitliliği

Yetişkinlerin günlük enerji ihtiyacı belirli bir düzeyde olup, karbonhidrat, yağ, şeker, protein, lif ve tuz alım miktarları da büyük önem taşır. İşte bu nedenle catering firmalarının sunduğu hizmetlerde menü planlaması öncelikli konular arasında yer almalıdır.

Çeşitli besin kategorilerinden zengin menüler hazırlamak, sağlıklı ve dengeli beslenme açısından kritiktir. Sebze, et, bakliyat ve hububat gibi farklı gruplardan yapılan seçimlerle günlük alım oranlarını karşılayacak menüler sunulmalıdır. Porsiyon miktarlarının doğru belirlenmesi de önemlidir, çünkü az ya da fazla tüketilen besinler ideal beslenme düzenini bozabilir. Bu yüzden tercih edilecek catering şirketinin menülerin nasıl düzenlendiği hakkında bilgi paylaşması, seçim sürecinde değerlendirilmesi gereken faktörlerdendir.

Yemek çeşitliliği ise müşteri memnuniyetini doğrudan artıran bir unsurdur. Çorba, ana yemek, pilav/makarna ve tatlı gibi temel alternatiflerin yanı sıra salata, yoğurt, içecek ve meyve gibi ek seçeneklerin sunulması, menüyü zenginleştirerek catering hizmetinin kalitesini yükseltir. Bu aynı zamanda tüketicileri memnun etmekte ve hatta motive etmekte önemli bir rol oynar.

## Fark Yaratan Çeşitli Ek Hizmetler, Müşteri Koşullarına Uyum

Catering firmaları arasında öne çıkan bir diğer unsur, sundukları ek hizmetlerdir. Örneğin; benmari, tabldot, kaşık, çatal gibi ekipmanların tedariki catering tarafından sağlanabilir. Belirli periyotlarla yöresel lezzetlerin sunumu veya özel günlerde kokteyl benzeri hazırlıklar ise farklı uygulamalarla avantaj yaratır.

Doğru sevkiyatın sağlanması, catering şirketi seçiminde asla göz ardı edilmemesi gereken önemli bir kriterdir. Vardiyalı çalışma saatleri nedeniyle belirli saatlerde mola veren çalışanlar için zamanlama konusunda hassasiyet gösterilmesi beklenir.

Yemeklerin eksik ya da fazla gelmemesi amacıyla catering şirketinin müşterilerin sipariş sayılarına özellikle dikkat etmesi gerekmektedir. Ayrıca müşterilerin menü seçenekleri arasından tercih ettikleri yemeklerin karışıklık yaşanmadan sevk edilmesi de hizmet kalitesini belirleyen faktörlerdendir. Catering firması yetkilileriyle kolay iletişim kurabilme ve olumlu ya da olumsuz tüm geri bildirimleri şirkete ulaştırabilme de seçim sürecinde dikkate alınması gereken önemli unsurlar arasındadır.

Bir catering şirketi kurmayı plânlıyorsanız ya da halihazırda bir catering şirketine sahipseniz vakit kaybetmeden <a href="https://adisyo.com" target="_blank">Adisyo</a> ile tanışabilir, sipariş, stok takibi, depolama gibi tüm operasyonlarınızı tek noktadan yönetebilirsiniz.

