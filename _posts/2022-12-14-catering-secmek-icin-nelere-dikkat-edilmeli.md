---
layout: post
title: İyi Bir Catering Seçmek İçin Nelere Dikkat Edilmeli?
summary: Büyük çapta yemek hizmeti sunan ve farklı sektörlerdeki iş yerlerinin önemli bir ihtiyacını karşılayan catering şirketleri ürün ve hizmet kalitesi açısından çeşitlilik gösteriyor. 
date: 2022-12-14 09:00:00
image: "/assets/img/blog/catering.jpg"
author: "Nelere Dikkat Edilmeli?"
categories: ["Catering"]
tags: [ODak Noktası,Restoran,Planlama,Adisyo,Menü]
---
Büyük çapta yemek hizmeti sunan ve farklı sektörlerdeki iş yerlerinin önemli bir ihtiyacını karşılayan catering şirketleri ürün ve hizmet kalitesi açısından çeşitlilik gösteriyor. Küçük ya da büyük ölçekli çok sayıda catering şirketi bulunmasından dolayı ise catering seçimi yapmak pek kolay olmayabiliyor. Belli başlı birkaç önemli noktayı göz önünde bulundurarak bu seçimi oldukça kolaylaştırmak mümkün. Peki hangi noktalar catering seçiminde önem arz ediyor?




## İlk Odak Noktası: Gıda Güvenliği ve Hijyen


Söz konusu yemek olunca insan sağlığı başlı başına bir mesele hâline geliyor. En basit tabiriyle bozulmuş gıdaların tüketimi ciddi zehirlenme vakaları ile sonuçlanabiliyor. Yemekten çıkan yabancı maddeler ise tüketiciyi yemekten soğutan ve iştah kesen bir faktöre dönüşüyor. Yiyeceklerin taze olmaması veya yeterli kaliteyi sağlayamaması ise tüketicide memnuniyetsizlik yaratan diğer unsurları oluşturuyor. Bu tür problemlerle karşılaşmamak adına ilk olarak catering şirketlerinin gıda güvenliği ve hijyen uygulamalarını sorgulamak gerekiyor. Merdiven altı olarak nitelendirilen şirketlerde insan sağlığı gözetilmeksizin, herhangi bir kurala bağlı kalınmadan üretim gerçekleştirilebiliyor. Bu nedenlerle tercih edilecek catering şirketinin bakanlık tarafından verilmiş olan İşletme Kayıt Belgesi’ni sunabilmesi önemli bir şart. Diğer yandan şirkette ISO standartları gibi belirli kurallara uygun olarak üretim yapıldığına dair bir kanıt; örneğin belge sunulması faydalı oluyor. Şirketin altyapısının gıda üretimine uygun, temiz ve düzenli; personel kadrosunun ise bilinçli olması diğer şartları oluşturuyor. Bunu müşterilere kanıtlayabilmek adına mutfak ve depo alanlarından fotoğraflar sunan, oldukça şeffaf davranan cateringler ile çalışmak süreci daha doğru yönetmeye katkı sağlayabiliyor.





## Menü Plânlaması ve Ürün Çeşitliliği

Yetişkin bir insanın vücuduna günlük olarak alması gereken belirli bir enerji değeri bulunuyor. Bunun yanı sıra karbonhidrat, yağ, şeker, protein, lif ve tuz miktarlarının alım miktarları da önem arz ediyor. Bu nedenle catering firmalarında yapılması gerekenler arasında menü planlaması ilk sıralarda yer alıyor. Oluşturulan menülerin sebze, et, bakliyat, hububat gibi farklı besin kategorileri açısından zengin olması oldukça önemli. Çünkü beslenme tablosuna göre gerekli olan günlük alım oranları ancak bu şekilde karşılanabiliyor. Porsiyon miktarlarının belirlenmesi de gerekli çünkü gereğinden az ya da fazla tüketilen besinler ideal beslenme düzenini bozabiliyor. Bu nedenle çalışılacak catering şirketinin menülerin nasıl düzenlendiği hakkında bilgi paylaşması da seçimi belirleyen faktörler arasında bulunuyor. Yemek çeşitliliği ise memnuniyet oranını direkt olarak artırıyor. Çorba, ana yemek, pilav/makarna, tatlı gibi çeşitlere ek olarak salata, yoğurt, içecek, meyve gibi ürünlerin sunulması da menüyü zengin kılan bir catering hizmeti oluyor. Aynı zamanda tüketicileri memnun, hatta motive eden bir etmene dönüşüyor. 


## Fark Yaratan Çeşitli Ek Hizmetler, Müşteri Koşullarına Uyum

Catering firmaları arasında fark yaratan unsurlardan biri de sunulan ek hizmetler oluyor. Örneğin; benmari, tabldot, kaşık, çatal ve farklı ekipman tedariği catering tarafından sağlanabiliyor. Belirli periyotlarla yöresel lezzetlerin sunulması, bazı özel günlerde kokteyl benzeri hazırlıklar ise nispeten farklı uygulamalar olarak avantaj yaratıyor. Catering şirketinin doğru bir sevkiyat sağlayabilmesi ise asla gözden kaçırılmaması gereken bir kriteri oluşturuyor. Vardiyalı çalışma saatlerinde çalışanların belirli saatlerde mola vermesi nedeniyle zamanlamaya uyum konusunda hassas olmak gerekiyor. Yemeklerin eksik gelmemesi veya artmaması amacıyla da müşteri tarafından verilen sipariş sayılarına catering şirketinin özellikle dikkat etmesi bekleniyor. Müşterilerin menü seçenekleri arasından seçtiği yemeklerin karışıklık olmadan sevk edilmesi de catering hizmet kalitesini belirlemeye yarıyor. Şirketten yetkili kişilerle kolayca iletişim kurabilmek, olumlu veya olumsuz tüm geri bildirimleri şirkete ulaştırabilmek de catering seçiminde dikkate alınacak faktörler arasında yer alıyor.

Bir catering şirketi kurmayı plânlıyorsanız ya da halihazırda bir catering şirketine sahipseniz vakit kaybetmeden <a href="https://adisyo.com/index.html" target="_blank"></a>Adisyo ile tanışabilir, sipariş, stok takibi, depolama gibi tüm operasyonlarınızı tek noktadan yönetebilirsiniz.

