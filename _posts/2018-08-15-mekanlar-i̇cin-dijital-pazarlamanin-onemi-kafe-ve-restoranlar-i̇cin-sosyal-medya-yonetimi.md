---
layout: post
title: Mekanlar İçin Dijital Pazarlamanın Önemi… Kafe Ve Restoranlar İçin Sosyal Medya Yönetimi
summary: Şeflerin Savaşı’ndan Çikolata’ya, Başrolünde “Yemek” Olan Unutulmaz Filmler
date: '2018-05-29 12:00:00 +0300'
image: "/assets/img/blog/blog4.png"
author: "Adisyo"
categories: ["Sosyal Medya"]
tags: [Dijital Pazarlama, Sosyal Medya, Restorant, Kafe, Adisyon]

---

## Kafe ve Restoranların Dijital Pazarlama Stratejilerinde Dikkat Edilmesi Gereken Hususlar

Bir işletmeci ya da kafe/ restoran sahibi, dijital alanda var olmanın önemini bilir. Dijital pazarlama stratejisi, günümüzde her işletme için vazgeçilmez… Nelere dikkat edilmeli? Nasıl bir yol izlenmeli? Kafe ve restoranlar, sosyal medya platformlarını nasıl kullanmalı? Merak edilen tüm soruların yanıtları bu yazıda!

Günümüzde küçük ölçekli işletmelerden büyük markalara, dijital pazarlama stratejisi olmadan oyuna “1–0” yenik başlanıyor. Dijital pazarlamanın önemini erken kavrayan, bu konuya yatırım yapan, trendleri takip eden işletmeler rakipleri arasından sıyrılıyor.

## Geleneksel Reklam Bütçesinden Hesaplı

Dijital pazarlamaya ayrılan bütçe, geleneksel reklam bütçelerine göre daha az. Web sitesi, bir işletmenin aynası. Hedef kitleye e-mail (e-posta) ile ulaşmak, sosyal medya platformlarında yer almak, büyük kitleler ile daha az masrafla iletişim kurmak demek. Müşteri memnun kaldıysa, sadık müşterilerin gün geçtikçe arttığını görmek kaçınılmaz. Sosyal medya platformlarının, sınırları kaldırarak yeme-içme meraklılarını işletmenize çekmesi büyük kolaylık! Üstelik kriz yönetiminin doğru uygulandığı takdirde sorunları çözmek açısından da büyük önem taşıdığı bir gerçek.

Akıllı cihazların kullanımının/ mobil iletişimin ışık hızıyla geliştiğine tanıklık ettiğimiz bir çağdayız. O semtin sınırları dışına çıkıyorsunuz, hatta uluslararası alanda tanınıyorsunuz. Marka bilinirliğini artırmak, kısa bir süre içinde müşterilerin dikkatini çekmek, dijital pazarlamanın en büyük artılarından.

Geleceğe hazırlayan, trendleri takip etmenizi sağlayan, işletmeleri büyüten dijital pazarlama stratejileri, hem “zaman” kazandırır, hem de “nakit”! Profesyonel destek alınmaktan da çekinilmemeli. Gerekirse web sitesi ve sosyal medya yönetimi uzman ellere bırakılmalı.

## Sosyal Medya Yönetiminin Püf Noktaları

Yalnızca web sitesini aktif bir şekilde kullanmak, e-mail yoluyla müşterilere ulaşmak dijital pazarlamanın “eksik” olduğunu gösterir çünkü sosyal medya platformlarını da etkin ve “doğru” bir şekilde kullanmak büyük önem taşır. Sosyal medya yönetiminde dikkat edilmesi gereken kuralları şöyle sıralamak mümkün:

• Facebook, Twitter, Instagram, YouTube, Pinterest hatta LinkedIn hesaplarını etkili bir şekilde yöneterek servisleriniz, etkinlikleriniz ve menü öğeleriniz için geri bildirim aldığınızı göreceksiniz. Müşterilerle bire bir iletişim kurmanın en pratik yolu… Mesajınızı net verin, muhteşem görseller kullanın.

• Eskiden Foursquare vardı, şimdi de Swarm! Yer bildirimi sağlayan bu uygulama, etrafınızda bulunan mekanlara da uzaklığınıza göre önerilerde bulunuyor. Ayrıca yer bildirimi yapan diğer kişilerle iletişim sağlanabiliyor. Yer bildirimi yapılan mekana tıklandığında ve “Check-in yap” dendiğinde o mekanda bulunulduğunu belirten yer bildirimi diğer kişilerle paylaşılıyor.

• Sosyal medya platformları sayesinde farkındalığınızı artırabilir, hediye ve kampanyalarla daha çok ilgi çekebilirsiniz.

## Yeni Projelerinizi Sosyal Medyadan Duyurun

• Açılışlar, tadilatlar, şubeler… Yeni projelerinizi Facebook, Twitter ve Instagram’dan duyurabilirsiniz.

• LinkedIn, Facebook ve Twitter gibi sosyal kanallarda iş ortakları ve topluluk üyeleri ile bağlantı kurabilir, network oluşturabilirsiniz.

• Sosyal medya platformları; genç, çalışkan çalışanlara ulaşmak açısından da en pratik alanlardan. En çok onlar kullanıyor. Part-time çalışacak üniversitelilere ulaşmak son derece kolay.

• Markanızın/ işletmenizin popülerliğini gözlemlemek, şikayetlere çözüm üretmek için de sosyal medya hesaplarını aktif bir şekilde kullanmalısınız. Herhangi bir kriz döneminden az bir hasarla çıkmanın yolu da sosyal medyadan geçiyor. Krizler kötü yönetilirse, her şeyin aleyhinize dönmesi de mümkün. Kimse böyle bir tabloyla karşılaşmak istemez.

• Alışveriş sitelerinde yer alarak paket servis hacminizi artırabilirsiniz. Dükkanınız boş kalsa da online siparişler cironuzu artıracak.

## Arama Motorlarında İlk Sırada Mısınız?

• Sosyal medya hesaplarınız haricinde arama motorlarında da isminizle çıktığınızdan emin olun. Arama motorlarına işletmenizin adı yazıldığında ilk sırada siz mi yer alıyorsunuz? Adres, iletişim bilgisi gibi bilgilere ihtiyaç duyan müşterileriniz, web sitenize hemen ulaşabilmeli.

• Otobüste, derste, işte herkes mobil cihazları kullanıyor. Daha çok kişiye ulaşmak için Google Adsense gibi mobil reklam platformlarından yararlanabilirsiniz.

• Reklam konusunda bir uyarı daha: Google Adsense, Facebook ve Twitter gibi sosyal reklam hizmeti sunan platformlar ile coğrafi konum tabanlı reklamlar verebilirsiniz. Önce küçük bütçelerle başlayabilirsiniz.

• Müşterileriniz mekanınızla ilgili paylaşım yapıyor mu? En sevilen yemek ve içeceklerin paylaşılması, daha çok müşteri kazanmak demek. Burada hashtag kullanımına da dikkat!