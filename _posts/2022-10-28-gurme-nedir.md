---
layout: post
title: Gurme Nedir? Nasıl Gurme Olunur?
summary: Gastronomi, oldukça aşina olduğumuz bir kavram olarak karşımıza çıkıyor ve üniversitelerde buna yönelik açılan bölümler büyük rağbet görüyor. 
date: 2022-10-28 09:00:00
image: "/assets/img/blog/blog-46.jpg"
author: "Gurme Nedir?"
categories: ["Gurme Nedir?"]
tags: [Gurme Nedir?,Yetenek,Adisyo]
---
Gastronomi, oldukça aşina olduğumuz bir kavram olarak karşımıza çıkıyor ve üniversitelerde buna yönelik açılan bölümler büyük rağbet görüyor. Öte yandan dünya genelinde farklı yemek kültürleri benimseniyor, yiyecek ve içecek çeşitlerinde dikkate değer bir artış göze çarpıyor. Bu gelişmelerle birlikte “gurme” de oldukça sık duyduğumuz ve merak ettiğimiz bir kavram hâline geldi. Peki gurme ne demek, gurme olabilmek için ne gibi gereklilikler mevcut? 



### Gurme Nedir?

Fransızcadaki “gourmet” teriminin dilimizdeki karşılığı olan gurme, Türk Dil Kurumu sözlüğüne göre “tatbilir” olarak tanımlanıyor. Daha açık hâliyle; yiyecek ve içeceklere dair uzmanlık boyutuna varan bilgi sahibi olan, yiyecek ve içeceklerin tadına bakan ve tadını değerlendiren kimse şeklinde ifade etmek de mümkün. Diğer bir anlamına göre ise gurme; malzemesinden yapılış yöntemine kadar özenle hazırlanmış yiyecek ya da içecekten anlayan kişi anlamına geliyor. Buna bağlı olarak “gurme” sıfatıyla anılan şef, restoran ve şehirlerin yiyecek ve içecekler konusunda iddialı olduğu çok açık. Halk arasında da kişileri nitelemek için sıklıkla kullanılan gurme kavramı, aslında yetkili bir merci tarafından onaylanmasa da detaylı bilgi ve tecrübeye sahip olmayı gerektiriyor. 

Bir gurmenin yiyecek ve içecekler arasındaki uyumu değerlendirebilmesi, yiyecek ve içeceklerin lezzeti hakkında detaylı yorumlar yapabilmesi ve hatta içeriği, yapılışı hakkında da fikir sahibi olması gerekiyor. Yani “işin mutfağında yer almak” deyimi gurmeler için oldukça uygun. Çünkü yiyecek ve içeceklerin hazırlanış yöntemlerine belli oranda hakim olmak onlar hakkında değerlendirme yapabilmeyi de daha olanaklı kılıyor. Bu nedenle gurme şeflerin işinin hakkını ayrı bir verdiğini söylemek mümkün. 



### Gurme Nasıl Olunur?

Öncelikle; gurme olmak için okunması gereken herhangi bir üniversite bölümü yok. Yani diploma ile gurme olma şansı bulunmuyor. Gurmelik keyifli bir hobi gibi algılanabilse de başlı başına bir iş ya da meslek olarak kabul görmesi gerekiyor. Nitekim bu işi profesyonel bir şekilde yürüten kişiler var. Ancak bir kişiye “gurme” unvanını kazandıran belirli bir oluşumdan söz etmek mümkün değil. Bu nedenle kişilerin kendini ispat etmesi ayrı bir önem kazanıyor. Elbette bunun için de gayret göstermek gerekiyor. İşin başlangıcında teorik bilgilere sahip olmak hayli önemli. Bunu başarabilmek adına da ilk adımı gastronomi alanında yazılmış çok çeşitli kitapları okuyarak atmak oldukça mantıklı. 

Yemek seçmemesi ve hemen her şeyin tadına bakabilmesi gereken gurmelerin dünya mutfakları konusunda da bilgi sahibi olması diğer bir şart. Çünkü dünyadaki çeşitli lezzetlerden muhteşem yemekler elde edilip güçlü menüler oluşturulabiliyor. Bunlara yabancı kalmak gurmelik mesleğine ters düşüyor. Bu yüzden farklı ülkeleri gezmek, yalnızca ünlü restoranlarda değil esnaf lokantalarında da yemeklerin tadına bakmak, yöresel lezzetleri deneyimlemek gurmeliği hedefleyenlere fayda sağlıyor. Gurme adaylarına önemli katkılarda bulunan diğer bir kaynak ise televizyon programları ve dergi gibi basılı medya araçları oluyor. Bu tür kaynaklarda yiyecek içecek sektörüne dair gelişmeler ve ünlü gurme fikirleri yer alabiliyor. Dijital dünya da gurmelik için önemli bir arşive sahip. Gurmeliğe dair genel sosyal medya hesapları ve çok sayıda paylaşım da oldukça öğretici olabiliyor. 

Gurme şeflerin işlettiği veya gurmelerin yönlendirmelerine göre çalışmayı prensip edinen kafe/restoranlar bulunuyor. <a href="https://adisyo.com/index.html" target="_blank">Adisyo</a> ise tüm kafe ve restoranlara çeşitli süreçlerinde işlerini kolaylaştırarak destek sağlıyor. Siz de Adisyo çözümleri ile hemen tanışabilir, ham madde satın alma plânlamasından sipariş yönetimine kadar tüm süreçlerde birçok farklı aşamayı kolayca yönetebilirsiniz.

