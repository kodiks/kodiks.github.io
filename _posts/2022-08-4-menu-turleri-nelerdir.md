---
layout: post
title:  Menü Türleri Nelerdir?
summary: Fransızca kökenli bir kelime olan menü, en genel tanımı ile sofrada servis edilecek yemeklerin hepsi anlamına gelir.
date: 2022-08-4 09:00:00
image: "/assets/img/blog/blog-36.jpg"
author: "Menü"
categories: ["Menü Türleri Nelerdir?"]
tags: [Menü Tipleri,El Menüleri, Qr Kod Menüler, Adisyo]
---
Fransızca kökenli bir kelime olan menü, en genel tanımı ile sofrada servis edilecek yemeklerin hepsi anlamına gelir. Günün öğünlerine göre kahvaltı menüsü, öğlen menüsü ya da akşam menüsü olarak adlandırılan menü, davet ve organizasyonların da vazgeçilmezlerindendir. Tazelik, doğallık ve şık sunumlarla birleştirildiğinde yalnızca damaklara değil, tüm duyulara hitap eden menüler basit ya da karmaşık olabilir.

Restoran ve kafelerde ise mevsime uygun olarak güncellenen menüler, işletmenin mutfağını yansıtır ve genellikle belirli bir yemek alışkanlığına uygun olarak hazırlanır. Örneğin fast food restoranın menüsü ile balık restoranının menüsü elbette ki birbirinden farklıdır. Diğer yandan, biçim olarak da müşterilerin yemek seçmesine yardımcı olan, işletmenin mutfağında yer alan tüm yiyecek ve içecekleri bir arada gösteren basılı metaryellere de menü denmektedir. Menü çeşitlerine ve içeriklerine yer verdiğimiz bu yazımızda, hem servis tipine hem de modern ve klasik menülerin farklarına değineceğiz.

## Menü Tipleri Nelerdir?

Restoran ve kafe menülerinde, servis edilecek yemeğin ana içeriği ve eşlikçileri hakkında bilgi veren menülerin bazılarında fiyat da yazmaktadır. El menüsü ve menü board gibi ana materyallerin yanı sıra, destekleyici olarak flayer ve afişler de kullanılabilir. Son dönemde hayatımıza giren ve kullanımı hızla yaygınlaşan bir diğer menü formatı ise, QR kodlarla erişilebilen dijital menülerdir.

## El Menüleri

Sipariş edilecek yemeğin içeriği hakkında bilgi veren el menüleri, restoran ve kafelerin vazgeçilmezidir. İster fine dining, ister alacart servis olsun el menülerinde yer alan detaylar müşterilerin daha sağlıklı ve rahat seçimler yapmasını sağlar. Menüde yer alan bilgiler ne üstünkörü geçilmeli ne de uzun detaylarla müşteriyi boğmalıdır. Fakat, alerjenlere neden olabilecek ürünler mutlaka belirtilmeli ve fiyat bilgisine yer verilmelidir.

Tasarım olarak da dikkat edilmesi gereken el menüleri, işletmelerin karakterini yansıtır. Bu tasarımlar hedef kitlenin kim olduğu, işletmelerin bakış açısı ve şeflerin yetenekleri hakkında bilgi verir.

## Dijital (QR Kod) Menüler

QR kod ile ulaşılabilen dijital menüler, el menüleri ile aynı özelliklere sahiptir. Bakım maliyetinin olmaması, hızlı ve kolay güncellenmesi, yıpranmaması ve sürekli el değiştirmediği için steril olması dijital menülerin avantajlarından bazılarıdır. 

Güncelleme işlemlerinin hızlı ve maliyetsiz olarak yapılabileceği QR menüler, zamandan da tasarruf etmenizi sağlar. Müşterilerin akıllı telefonlarına okutarak ulaşabileceği bu sistem, işletmelerin hem modern hem de doğaya saygılı bir imaj sergilemesine de imkan sağlamaktadır.

## Menü Board

Kısaca menü tahtası diyebileceğimiz menü boardlar özellikle fast food kafe - restoranlarında ve tek bir yemeğin farklı çeşitlerini sunan konsept işletmelerde kullanılır. Örneğin bir dönem revaçta olan salata ya da çorba restoranları, servis edebilecekleri tüm seçenekleri menü board’a yazarlar.

Son dönemde dijital menüboardlar da oldukça sık kullanılmaktadır. Özellikle alışveriş merkezi ya da havaalanı gibi akışın hızlı olduğu yerlerde tercih edilen dijital menü boardların en önemli özelliği ise iştah açıcı ve dikkat çekici olmasıdır. Dijital menü boardlar:

Zamandan tasarruf etmenizi sağlar.

Kullanımı kolay ve hızlıdır.

Fiyat ve menü değişikliklerinde kolayca güncellenebilir.

Günün farklı öğünlerine göre servis yapan işletmelerde saatlik olarak değiştirilebilir.

Operasyon maliyetlerini düşürür.

İşletmelere daha dinamik bir görünüm kazandırır.

Renkli ve ışıklı görsellerle desteklendiği için daha fazla müşteri çeker.

## Menü Türleri Nelerdir?

Klasik ve modern olmak üzere iki farklı yaklaşıma göre hazırlanan menüler, daha çok restoranlarda kullanılır. 

Ayaküstü atıştırmak ya da öğünleri hızlı yemek yerine, iş yemeği ya da aile, arkadaş toplantılarında tercih edilen klasik menü türleri, genellikle ülkelerin kendi mutfağını yansıtır. Klasik menüler, çorba, ana yemek, pilav, salata ve tatlıdan oluşur. Her bir kalem genellikle birkaç alternatiflidir ve genel anlayış olarak ev yemeği tipindedir.

Modern menüler ise başlangıç tabağı, ara sıcak, ana yemek, tatlı ve meyve sıralamasından oluşur. Başlangıç tabağı genel olarak soğuk servis edilen mezeleri içerir ve ordövr tabağı olarak bilinir. Ara sıcak ise menünün içeriğine göre değişmekle birlikte börek, deniz ürünü, pane gibi sıcak servis edilen ufak bir porsiyondur. Ana yemek kırmızı ya da beyaz et, salata ve garnitür olacak şekilde hazırlanır.

Siz de <b>Adisyo</b> ile menülerinizi yenileyebilir ve QR menü avantajlarından yayarlanabilirsiniz. Yüksek hizmet kalitesi ve artan müşteri memnuyeti ile hem gelirinizi hem de marka değerinizi  yükseltebilirsiniz.









