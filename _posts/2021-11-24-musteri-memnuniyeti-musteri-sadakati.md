---
layout: post
title:  Müşteri Memnuniyeti/ Müşteri Sadakati   
summary: “Bu Mekanda Ücretsiz Wİ-Fi Hizmeti Yoktur!” Nasıl Yok??
date: 2021-11-25 09:00:00
image: "/assets/img/blog/blog14.webp"
author: "Adisyo"
categories: ["Müşteri Memnuniyeti"]
tags: [Müşteri Memnuniyeti , Müşteri sadakati, COVID-19 , Müdavim]
---
Günümüzde ürün kalitesi, fiyat, satış öncesi ve sonrası hizmetler, bulunabilirlik, güvenirlik, dijitalleşme, itibar yönetimi, müşterilerin beklentilerini anlamak gibi şüphesiz pek çok etken var ama bu yazıda çok popüler olan “müşteri memnuniyeti/ müşteri sadakati” kavramları üzerine eğileceğiz. Aslında sözünü ettiğimiz etkenlerin de bir sonucu bu kavramlar. Müşterinin ihtiyacının giderilmesi, isteğinin karşılanması sonrasındaki tatmin oranı olarak tanımlanan müşteri memnuniyeti, müşterinin aldığı hizmetlerden memnun kalma düzeyi... Sadık müşteri sayısını artırmak, yeme-içme sektörü gibi pek çok sektör ve müşteri tipi için büyük önem taşıyor. Bu noktada ufak bir dip not da düşelim. Uzmanlar, müşteri memnuniyeti ile müşteri sadakati arasında pozitif bir ilişkiden söz ediyor. Şöyle ki “Her sadık müşteri, tatmin edilmiş müşteridir ama her tatmin edilmiş müşteri, sadık müşteri değildir” tanımına da dikkat çekiliyor. 



## Tarihi Mekanlarda Teknoloji mi Vardı?! 

Müşterilerinize, müdavimlerinize 7/24 ulaşabilmenin en iyi yollarından biri. Bir patron ya da işletmeci olarak da kullanabilirsiniz, bu işi profesyonelce yapan sosyal medya yöneticilerinden de destek alabilirsiniz. Asla ama asla ihmal etmeyin, sosyal medya hesaplarınızı güçlendirin, etkili kullanın. 

Ayrıca SMS, e-mail veya uygulama bildirimleri aracılığıyla da kampanyalarınızı duyurabilirsiniz. Eğer varsa, mobil uygulamanızın bildirim panelinde şöyle bir not gayet ilgi çekici olabilir: “Kahve tutkunları buraya! Her gün 16.00-18.00 saatlerinde 1 kahve alana kocaman bir çikolatalı cookie bedava!” Mobil uygulama sayesinde kampanyalarınızı, fırsat ve indirimlerinizi duyurmak; müşteri sadakatini artırmak için profesyonel yardım da alabilirsiniz. 

Müşterilerin kişisel bilgileri ve işletmenizle ilgili alışveriş alışkanlıkları da sadakat uygulamaları sayesinde depolanmakta. Müdavimlerin doğum günlerini, cinsiyet bilgilerini, nelerden hoşlandıklarını, menüde en çok tercih ettikleri lezzetleri bilir ve özel günlerde onlara küçük sürprizler yapabilirsiniz. 

## Üçüncü Parti Uygulamalar Uçtu, Mekanlar da

Hiç hesapta yokken online paket servis siparişine geçiş yaptınız mı? Pandemi sürecinde pek çok işletme, paket servis hizmeti vermeye başladı. Kimi böylece ayakta kalabildi, kimi de bu farklı alanı çok sevdi ve geliştirmeye karar verdi. COVID-19 ile birlikte online paket servis siparişi, önemli gelir kalemlerinden biri haline geldi. Yeme-içme sektöründeki irili ufaklı pek çok işletme; yiyecek teslimatı ve çevrimiçi sipariş söz konusu olduğunda <b>Yemeksepeti, Getiryemek, Trendyol Yemek</b> gibi üçüncü parti uygulamalarla işbirliği yapıyor; çok da iyi yapıyor! POS sistemine entegre çalışan üçüncü parti uygulamalar sayesinde hem mekan sahipleri mutlu hem de sipariş veren müşteriler! Özellikle Z Kuşağı, telefonda bir çalışanla muhatap olmak yerine akıllı telefonlar üzerinden yemek seçimlerini yapmayı tercih ediyor. Paket servis sayesinde müşteri potansiyelini de artırmak mümkün. Trafik keşmekeşinde, bulunduğunuz semte uğraması mümkün olmayan bir müşteri, sizden gelen paketi işyeri veya evinin kapısında gördüğü zaman mutlu olacaktır. Bir müşteri daha kazandınız, tebrikler! 

Farklı ödeme yöntemleri de sunabilirsiniz. Şu süreçte temassız ödeme yöntemleri yükselişte. Ayrıca yemek kartları, kredi kartları ve nakit ödeme de müşteriye her zaman sunulabilecek farklı ödeme seçeneklerinden. Temassız ödeme, yalnızca paket servisler için de geçerli değil. İşletmeler, sipariş ve ödeme işlemlerini masalardaki QR kodu ile de halledebilir. Müşteriler, akıllı telefonlar üzerinden sipariş verebilir, ödemeyi yapabilir. 


## “Bu Mekanda Ücretsiz Wİ-Fi Hizmeti Yoktur!” Nasıl Yok??

Son olarak bir soru: Ücretsiz Wi-Fi hizmeti veren bir mekanı mı; “Wi-Fi maalesef” ya da “Ne yazık ki internet bağlantısı çok zayıf” diyen bir mekanda kahve molası vermeyi mi tercih edersiniz? Tarihi mekanlarda yoktu, onlar asırlardır yaşamaya devam ediyor diyenlerdenseniz, geçmiş olsun! Teknolojinin nimetlerini kullanmadan -sadece müşterileriniz için değil- işletmenizi ayakta tutabilecek misiniz? Özellikle büyük şehirlerde, popüler semtlerde, “azılı” rekabet ortamında bir mekan var etmek için teknolojiyi sağ kolunuz gibi kullanmak sizin lehinizde… Müşteri memnun, patron memnun, işletmeci memnun, çalışanlar memnun! 



