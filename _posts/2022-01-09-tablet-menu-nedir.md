---
layout: post
title:  Tablet Menü Nedir?
summary: Tablet Menü ile Daha Az Hata, Daha Fazla Performans
date: 2022-09-01 09:00:00
image: "/assets/img/blog/blog-40.jpg"
author: "Menü"
categories: ["Menü"]
tags: [Adisyo,Tablet Menü,Dijital]
---
Gelişen teknoloji hayatın her alanında etkisini gösterirken kafe restoran sektöründe de önemli değişikliklere imza atıyor. Yazılı ve görsel baskıların fiziki formları yerini yavaş yavaş dijital araçlara bırakıyor. Tablet menü de hem müşterileri hem de kafe restoran çalışanlarını oldukça memnun eden bir uygulama olarak öne çıkıyor. Kullanıcılara pratik kullanım başta olmak üzere birçok avantaj sunuyor.


## Tablet Menü Sistemi ve İşlevleri

Tablet menü sistemi kafe veya restoranların menülerini müşterilere sunmak için kullanabileceği dijital bir çözüm olarak dikkat çekiyor. Böylece kafe restoran çalışanlarının gelen her müşteriden sipariş bilgisi alma zorunluluğunu ortadan kaldırıyor. Sistemde yiyecek ve içecekler için kategoriler oluşturulabiliyor. Atıştırmalıklar, çorbalar, sıcak yemekler, hamur işleri, soğuk içecekler gibi çeşitli tanımlamalar sipariş işlemini basit ve keyifli hâle dönüştürüyor. Müşteriler tablet menüden arzu ettikleri yiyecek ve içeceği seçtikten sonra hızlıca sipariş oluşturabiliyorlar. Oluşturulan sipariş mutfak, kasa gibi birimlerin ekranlarına da düştüğü için kolayca takip sağlanabiliyor. Müşteriler seçimi bizzat kendileri yaptıkları ve mutfak birimine direkt sistem üzerinden ilettikleri için oluşabilecek sipariş hataları da önemli oranda azalıyor. Tablet menüde yemek seçeneklerine dair detaylı bilgilere de yer verilebiliyor. Yasal bir zorunluluk olan alerjen bildirimi yiyeceklere ait sayfalarda yapılabiliyor. Aynı şekilde yiyeceklerin içerik bilgisi, kalori miktarları, acı veya tatlı oluşu, hazırlanma süresi gibi ek ayrıntılar da müşterilere bu sayfalarda sunulabiliyor.

## Dijital Tablet Menü Ayrıcalıkları

Dijital tablet menü kafe, restoran, otel gibi iş yerlerinde kullanılan otomasyon sisteminin bir parçası olabiliyor. Müşterilerin dijital ortamda oluşturdukları siparişler aynı zamanda bir kayıt olarak muhafaza ediliyor. Böylece geçmişe dönük siparişleri herhangi bir zamanda kontrol etmek mümkün oluyor. Oluşan veriler ürünler arası sipariş dağılımını sergileyerek hangi yiyecek ve içecek türünün daha çok sipariş verildiğini ortaya çıkarabiliyor. Günlük, haftalık veya belirlenen süre içerisinde verilen siparişlere göre harcanan stok miktarları da saptanabildiği için işletmelerin veri analizi yapması kolaylaşıyor. Siparişlerin toplam ücreti ve tanımlanan indirimler sistem üzerinde otomatik olarak hesaplanabiliyor. Böylece hesaplamalarda oluşabilecek yanlışlıkların önüne geçiliyor ve ödemeler zahmetsizce alınabiliyor. Tablet menüde farklı dil seçenekleri de bulunabiliyor. Bu durum yabancı uyruklu müşterileri memnun etmeyi başarıyor. Özel günler için özenli menüler tasarlama olanağı sunan bu menü sistemi üzerinden müşteri geri bildirimleri de alınabiliyor. Yani müşteriler işletme hakkındaki olumlu veya olumsuz görüşlerini dijital ortamda kaydedebiliyor. Bu geri bildirimler işletmelere iyileştirici çalışmalar için kaynak oluşturuyor.


## İşletmelerin Restoran Tablet Menü ile Edindiği Avantajlar

Menüde yer alan yiyecek veya içecekler mevsim dolayısıyla değişken olabiliyor. Bu tür durumlarda tablet menü üzerinden menü içerikleri hızlıca revize edilebiliyor. Böylece işletmeler menülerini daima güncel tutabiliyor. Siparişlerin dijital ortamda oluşturulması ve tüm bilgilerin sistem üzerinde görüntülenebilmesi çalışanlar arasındaki iletişim zorunluluğunu da önemli oranda azaltıyor. Bu durum işletmelerdeki iş gücünü daha verimli kullanmaya ortam hazırlıyor, zaman kayıplarının da önüne geçiyor. Dijital ortamdaki menüler işletmelerin müşteriler üzerindeki marka algısını güçlü bir yere taşıyabiliyor. İddialı görseller ve işletmeye özgü tasarımlar menüleri daha zengin ve gösterişli kılabiliyor. Bu da işletmelerin rekabet gücünü pekiştiren bir etmen hâline geliyor. Menüyü tablet aracılığıyla detaylıca inceleyebilmek ve hızlıca sipariş oluşturmak ise müşteri memnuniyetini, buna paralel olarak da işletme başarısını artırıyor.

Siz de müşterilerinizin yüzünü güldürecek ve çalışanlarınızı hoşnut edecek <a href="https://adisyo.com/index.html" target="_blank">Adisyo</a> çözümlerini hemen kullanmaya başlayabilir, işletme standartlarınızı kısa süre içinde yükseltebilirsiniz.










