---
layout: post
title: Alakart Restoran Nedir?
summary: Otel, restoran, kafe gibi hizmet alanlarında yapılan yemek servisleri farklılık gösterir.
date: 2022-12-11 09:00:00
image: "/assets/img/blog/blog50.png"
author: "Alkart Restoran Nedir?"
categories: ["Alakart Restoran Nedir?"]
tags: [Alakart Restoran,Lezzet,Başarı,Adisyo]
---
Otel, restoran, kafe gibi hizmet alanlarında yapılan yemek servisleri farklılık gösterir. Kimi alanlarda önceden belirlenmiş tek tip yemekler servis edilebileceği gibi kimilerinde ise servis menü üzerinden yapılan tercihler sonucunda gerçekleştirilir. Bu aşamada alakart restoran ne demek sorusu akıllara gelebilir. 

Fransızca kökenli bir tabir olan A la Carté menü kartı anlamına gelir. Restoranda bulunan misafirlerin yemek seçimlerini özgürce yapabildikleri bir sistemdir. Alakart restoranlarda fix menü yemek servisinin yerine herhangi bir sıralama olmaksızın menüde yer alan yemeklerden seçim yapmak mümkün olur. 




## Alakart Restoran Özellikleri Nelerdir?

Alakart menüde yer alan yiyecek ve içecekler detaylı biçimde anlatılır. İçerisinde bulunan malzemeler başta olmak üzere, pişirme tekniklerine varana kadar pek çok detay bu listelerde yer alır. Bu şekilde misafirler ne yemek istediklerine çok daha kolay biçimde karar verebilirler. Alakart menülerde yemek detayları dışında yasal bir gereklilik olarak fiyat bilgisi de bulunur. 

Alakart restoranlarda ortalama oturma süresi 2-3 saat kadardır. Bu durum, misafirin seçtiği yemeğe, hazırlanma ve servis süresine göre değişiklik gösterebilir. Servis tamamlandıktan ve yemek bittikten sonra, restoran yoğunluğuna göre masanın bir başka misafire bırakılması istenebilir. 

Bu tür restoranlarda görevli aşçılar alanlarında oldukça yeteneklidir. Alakart mutfak şeflerinin hızlı ve pratik olmaları da beklenir. Izgaracılar, dekorcular, salatacılar, tatlı ve meyve tabağı ustaları alakart şeflere birer örnektir. Restoranın yoğunluğuna göre şeflerin yanında yardımcı ve çıraklar da bulunur. 



## Alakart Restoranda Yemek Seçimi Nasıl Yapılır?

Alakart restorandan hizmet alan her misafir yemek siparişinin standardını kendi zevkine göre belirler. Örneğin, etin pişme derecesi ya da salatanın içerisinde yer alacak malzemelerin seçiminde misafir özgür davranabilir. Misafir etinin orta az, iyi ya da az pişmiş olmasını isteyebilir. Bunun gibi salatasında yer almasını istemediği malzemeleri belirtmekte de özgürdür. 

Alakart restoranın ayırt edici özelliklerinin başında istenen yemeğin o anda hazırlanarak servise sunulması gerekir. Başka bir ifadeyle yemekler ya da salatalar daha önceden hazırlanarak servis için bekletilmez. Ön hazırlık aşaması dışında pişirme ve sunumla ilgili her detay sipariş doğrultusunda gerçekleştirilir. 

Etlerin marinasyonunun yapılması, sosların önceden hazır edilmesi, salata ve yemeklerin içerisine eklenecek sebzelerin doğranması ön hazırlık aşamasına dahildir. Salata için ortalama 10, ana yemek için içeriğe bağlı olarak artış göstermekle birlikte 20-45, makarnalarda 10-15, tatlılarda ise 6-8 dakikalık bir bekleme süresi olması doğal karşılanır. 


## Alakart Restoranda Servis Hizmetleri Nasıldır?

Alakart restoranda çalışan garsonlar masaları servise hazırlamakla, ortamın temiz ve düzenli olmasını sağlamakla ilgilenir. Çalışma saatlerini restoran sahibi ya da işletmecisi belirler. Temiz bir üniforma ile görev yaparlar. En kritik görevlerinden biri ise menüde yer alan her ürünü misafirlerin talebi doğrultusunda açıklamaktır. Aynı zamanda tavsiyelerde de bulunmaları da mümkündür. 

Alakart garson olmak için çeşitli eğitimlerden geçmek gerekir. Bu türde hizmet veren mekanlarda çalışabilmek için belli yetkinliklere sahip olmak gerekir. Kibar ve sabırlı olmak, işini severek yerine getirmek de önemli noktalardandır. 


## Alakart Restoran Nasıl Açılır?

Alakart restoran açmak için ekip oluşturma, bütçe hesaplamaları ve mekan seçimi dışında düşünmeniz gereken pek çok detay bulunur. Örnek bir menü belirleyerek ve bunun için gerekli olan en iyi malzemeleri nereden temin edebileceğinizi araştırmakla işe başlayabilirsiniz. Konsept ve misafir ağırlama standartlarınızı da önceden belirlemeniz tavsiye edilir. 

Profesyonel bir endüstriyel mutfak planlaması hizmeti almanız alakart restoran açma sürecinde size fayda sağlayabilir. Bunun yanı sıra restoranınızı öne çıkarmak ve misafirlerinizi en iyi şekilde ağırlamak için <a href="https://adisyo.com/index.html" target="_blank">Adisyo</a> ile hemen tanışabilirsiniz. Stok takip sisteminden dijital adisyonlara kadar pek çok hizmete Adisyo ile kolayca ulaşabilirsiniz.
