---
layout: post
title:  Yemek Kamyonu Nasıl Başlatılır?
summary: Gıda kamyonu olarak da anılan yemek kamyonları, yiyecek içecek sektörünün uygulanabilir
date: 2022-08-11 09:00:00
image: "/assets/img/blog/blog-37.jpg"
author: "Yemek"
categories: ["Yemek"]
tags: [Menü Tipleri,El Menüleri, Qr Kod Menüler, Adisyo]
---
Gıda kamyonu olarak da anılan yemek kamyonları, yiyecek içecek sektörünün uygulanabilir

ve sürdürülebilir iş modellerinden biridir. Bağımsız ruhun ve ekonomik özgürlüğün iyi bir bir iş

fikriyle buluşması olarak da görülen yemek kamyonlarında, dondurmadan fast food’a, sıcak içeceklerden taze meyvelere kadar geniş bir yelpazede pek çok yiyecek ve içecek satılabilir. Hatta kimi kamyonlar küçük birer kafe gibi çalışmaktadır. Bir yemek kamyonu açmak için gereken şartlara geçmeden önce, yemek kamyonu nedir sorusuna cevap verelim.

## Yemek Kamyonu Nedir?

Gıda sektöründe hizmet vermek için tasarlanmış ve bu amaca yönelik olarak donatılmış

araçlara yemek kamyonu ya da gıda kamyonu denir. Yapılacak işin içeriğine göre hazırlanan

yemek kamyonları farklı ekipman ve donanımlara sahip olabilir ancak hemen hepsi; hazırlama, pişirme, servis etme, temizleme ve depolama gibi temel bölümlere sahiptir. Bu bölümlerin karmaşık olmasına gerek yoktur, genellikle işlevsel ve minimal olarak tasarlanmıştır. Dikkat edilmesi gereken en önemli nokta ise gıda yönetmeliğine ve hijyen kurallarına uygun olmasıdır.

## Yemek Kamyonu Başlatmak İçin Neler Gerekir?

Yemek kamyonu hazırlıklarına başlamadan önce, sunacağınız hizmete tam karar vermeli ve

bu hizmetin gereklilikleri hakkında bilgi sahibi olmalısınız. İşe başlamadan önce incelemeniz

gereken bir diğer konu da piyasa koşulları, rakiplerin durumu ve nihai tüketicinin talepleridir.

## Koşulları İnceleyin

● Yemek kamyonu ile hangi alanda hizmet vereceğinizden emin olun.

● İlgili sektördeki izin durumuna bakın. Yemek kamyonu Türkiye genelinde hizmet

verecek ise her şehrin izin durumunun farklı olabileceğini unutmayın. Yemek kamyonunuzun önüne tabela ya da masa sandalye koyacaksanız yerel yönetimlerden izin almalı ve prosedüre uygun davranmalısınız.

● Daha önce bu alanda hizmet veren yemek kamyonu varsa iş yoğunluğuna,

konumuna, sunumuna ve fiyatlandırmasına bakın. Rakiplerinizi gözlemleyin hatta mümkünse kazanç durumları ile ilgili bilgi sahibi olun.

● Yemek kamyonu sabit yerde duracak ise, o yere ait park yeri ücreti, elektrik ve su

kullanım durumu, sosyoekonomik yapı gibi detayları öğrenin.

● Ham madde olarak kullanacağınız malzemelerin, örneğin sebze-meyve ya da çay-

kahve, piyasa fiyatını araştırın. Yalnızca karlılığı değil, güvenilirliği ve lezzeti de düşünün.

● Tutarlı ve sürdürülebilir bir planı yapın.

## Konsepti ve İhtiyaçları Belirleyin

Sizi diğer yemek kamyonlarından ayıran iki önemli nokta konseptiniz ve yemeklerinizin

lezzetidir. Ancak konsepte karar verirken dar bir alanda çalışacağınızı unutmayın.

● Detaylı çalışma isteyen, zor hazırlanan, fazla ekipman gerektiren iş fikirlerinden uzak

durun.

● Yaratıcı fikirlere açık olun.

● Az malzeme ve düşük maliyetle çalışmaya özen gösterin. Örneğin soslarla farklılaştırabileceğiniz sandviç, köfte, ızgara gibi yemeklere yönelin.

## Bütçenizi Planlayın

Bütçe planlaması yapmak için farklı değişkenleri göz önünde bulundurmalısınız. Örneğin

kendinize şu soruları sorabilirsiniz:

● Yemek kamyonununda ihtiyaç duyacağınız donanım nedir?

● Sıfır mı ikinci el mi bir kamyon alacaksınız?

● Hangi yiyecekleri satacaksınız?

● Mutfak ekipmanlarına ne kadar harcayacaksınız?

● Kaç kişi çalışacaksınız, çalışan maliyetiniz ne kadar olacak?

● Ödemeniz gereken vergiler ve almanız gereken yasal izinlerin maliyeti ne kadar olacak?


## Yemek Kamyonuna Sahip Olmanın Avantajları

Yemek kamyonu Türkiye şartlarında, diğer restoran ve kafelere göre çok daha az maliyetlidir.

İşletmeniz için kira ödemeniz gerekmez, yalnızca otopark ücreti ödersiniz ki bunun maliyeti kiradan çok daha düşüktür.

Mobil bir işletme olduğunuz için dilediğiniz yere gidebilirsiniz. Festivalleri ya da toplu etkinlikleri takip edebilir, mevsim yoğunluğuna göre bölge değiştirebilir ve böylece satışlarınızı artırabilirsiniz.

Yemek kamyonunuzda dijital menüler tercih ederek işinizi çok daha kolay ve hızlı halledebilirsiniz. Fiziki menüler gibi yer kaplamayan QR menüler, özellikle dar alanda ve hızlı döngüde çalışanlar için iyi bir alternatiftir. Adisyo ile siz de QR menü avantajlarından yararlanabilir, müşteri memnuniyetinizi artırabilirsiniz.  









