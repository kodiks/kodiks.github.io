---
layout: post
title: Kurye Paket Yönetiminin İşletmelere Avantajları ve Önemi 
summary: Kurye Paket Yönetimi İle Daha Fazla Müşteri Kazanın
date: 2020-12-9 09:00:00
image: "/assets/img/blog/blog13.png"
author: "Adisyo"
categories: ["Paket Servis"]
tags: [Paket, Kurye, Restorant, Kafe, Adisyon, Sosyal Medya]
---
2020 yılı şüphesiz tüm dünya için zor geçiyor. Covid-19 salgını sebebiyle pandemi ilan edilmesi adeta hayatı felç etti. Sosyalleşmek, eğitim almak, işe gitmek hatta bir restoranda yemek yemek bile kısıtlandı. Virüsle mücadelede getirilen önlemler her geçen gün artırılırken son getirilen kurallarla birlikte cafe ve restoranların sadece paket servis üzerine çalışabileceği, müşteri ağırlayamayacağı duyuruldu. 

Cafe, restoran ve benzeri yerler hala yoğun biçimde çalışıyor ancak sadece paket servis odağında sipariş alıyor. Bu süreçte iş akışını sağlamak işletmeler açısından önemli hale geldi. Her gün yüzlerce sipariş alan işletmeler, en yoğun anlarda bile sistemli şekilde müşteri yönetimini, sipariş takibi yapmak zorunda. İşletmeler için paket siparişi can damarı değeri taşıyor. Sipariş ve kurye paket yönetimi iyi yapılmalı çünkü ancak o zaman ticari kâr ve müşteri memnuniyeti sağlanabilir. 

Peki, kurye paket yönetimi nasıl olmalı? Bu iş sandığınızdan daha kolay. Adisyo’nun kurye paket yönetimi sistemlerini kullanarak bu süreci müthiş verimli geçirebilir, performansı yükseltebilir, müşteri sayısını artırabilirsiniz. Kurye paket sistemi kullanmanın işletmelere kazandıracağı avantajlar şöyledir; 

## Ödeme Kolaylığı

Kurye paket yönetimi ile müşterilerin nakit, kart veya online ödeme seçeneklerinden hangisini tercih ettiğini önceden bilme imkanına sahip olursunuz. Ödemelerin hızlı ve sistemli olması zamandan tasarruf kazandırıyor. 

## Sipariş takip kontrolü  

Sisteme düşen siparişler kayıtlı ve sıralı bir şekilde kalarak işletmenin sipariş esnasında yaşayacağı kargaşayı ortadan kaldırıyor. Sistemin amacı kurye paket yönetimini disipline şekilde yürütmektir. İşletmeler her siparişi ekrana düştüğü gibi işleme koyabiliyor, işletmedeki süreci disipline edebiliyor. Bu sistemli işleyiş paket teslim hızına da yansıyor, müşteri memnuniyetini destekliyor. 

## Sipariş ciro analizi 

Kurye paket yönetimi ile günlük, haftalık ve aylık olarak siparişlerden elde edilen ciroya kolayca ulaşılabiliyor. Böylelikle ticari hedefler anbean takip edilebiliyor. Ciroları anlık takip edebilmek işletme motivasyonunu olumlu etkiliyor.  

## Müşteri memnuniyeti

Paket yönetim kullanıldığı takdirde siparişler hızlı ve sorunsuz bir şekilde müşterilere ulaşacağından olumlu geri dönüşler kaçınılmaz olacaktır. Paket servis sisteminde müşterileri memnun etmek çok zor, farkındayız. En ufak bir gecikme, aksaklık ya da sipariş karışıklığı müşterilerden olumsuz yorumlar almaya sebep oluyor. Kurye paket yönetimi bu durumu ortadan kaldırıyor, mutlu müşteriler kazanmanızı sağlıyor.

## İşletme yönetim konforu

Kurye paket yönetimi kullanan işletmeler sadece pandemi ile birlikte ortaya çıkan yoğun sipariş sürecini değil tüm zamanlarda hem işletme içerisindeki akışı hem de sipariş akışını büyük bir konforla yönetebiliyor. Eski usul yöntemlerle sipariş almak, sipariş hazırlanmasını, gönderilmesini sağlamak zaman alırken ve sıklıkla hatalara zemin hazırlarken, kurye paket sistemleri ile her şey dijital olduğundan hatasız sipariş takibi yapılabiliyor. Bu sistem kafe ve restoranların tam kapasite çalıştığı dönemlerde dahi başarı getiriyor, strese yer bırakmadan işletmelere konfor kazandırıyor. 

İşletmenizin işleyişini disipline etmek, çalışma performansını artırmak, dijital sistemlerin konforundan ve avantajlarından yararlanmak için sizler de Adisyo’nun kafe ve işletmeler için özel hazırladığı sistemleri kullanabilirsiniz. Sistemle tanışmak için ücretsiz deneme yapabilirsiniz. Kurye paket yönetimi ve diğer işletme sistemleri ile ilgili her konuda bizimle iletişime geçebilirsiniz. Yüksek performanslı, tam kapasite işletmeler için Adisyo ile tanışmanın vakti geldi. 


