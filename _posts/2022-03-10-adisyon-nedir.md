---
layout: post
title:  Adisyon Nedir? Adisyon Nasıl Hesaplanır? 
summary: Fransızcada “hesap” anlamına gelen adisyon, günlük hayatta sıklıkla karşılaştığımız kelimelerden biridir.
date: 2022-03-10 09:00:00
image: "/assets/img/blog/blog-21.png"
author: "Girişimcilik"
categories: ["Yeme-içme sektöründe sürdürülebilirlik"]
tags: [Adisyon, Hesaplama, Nedir, Restoran, Önemli]
---
Fransızcada “hesap” anlamına gelen adisyon, günlük hayatta sıklıkla karşılaştığımız kelimelerden biridir. Peki adisyon ne demek? Kafe ve restoran benzeri işletmenizde sunulan hizmetin cinsini ve miktarını detaylı olarak göstermek amacıyla oluşturduğunuz belge, adisyon olarak adlandırılır. Adisyon, müşterinizin yapacağı ödemeyi kanıtlayan bir belge niteliği taşımaz ancak adisyon sayesinde işletmenizde tüketilen yiyeceklerin ve içeceklerin kaydını daha rahat tutabilirsiniz.


### Adisyon Nedir?

İşletmenizde sunduğunuz mal ve hizmetlerin cinsini ya da miktarını göstermek için kullandığınız belge kısaca adisyon olarak bilinir. İşletmenizde kullandığınız adisyonların geçerli olabilmesi için adisyonun anlaşmalı matbaalarda basılmış olması, saat ve tarih gibi bilgilerin adisyonunuzun üzerinde yer alması gerekir. Eğer kullanılan adisyonun üzerinde bu bilgiler yer almıyor ise adisyonun kanunen basılmamış sayıldığını da bilmeniz gerekir. İşletmenizin adisyon kullanma zorunluluğunun olması için müşterilerinize masada servis yapmalısınız. Öte yandan selfservis hizmet veren bir işletmeniz varsa, adisyon kullanmak zorunda değilsiniz. Kafe ve benzeri işletmelerin günlük işleyişinde zorunlu olan adisyonu tutmak için birtakım yazılımları da kullanabilirsiniz. Adisyonun dijitalleşmesi, restorandaki işlerinizi önemli oranda kolaylaştırır ve müşterilerinizden daha çok sipariş almanızı sağlayabilir.

### Adisyon Neden Önemlidir?

Restoran ve kafe gibi bir işletmeye sahipseniz, adisyonlar sayesinde gelen siparişlerin takibini kolay bir şekilde yapabilirsiniz.

Peşin ödeme almak yerine adisyon tutup sonradan ödeme almanız, gelen müşterilerden aldığınız siparişlerin artmasını sağlar.

Vergi öncesi ve vergi sonrası toplam bedelin tespiti sayesinde işletmenizin ödeyeceği vergi miktarını da net bir şekilde öğrenebilirsiniz.

Adisyon kullanan bir işletmeye sahipseniz, aynı anda birçok farklı sipariş aldığınızda siparişleri karıştırmadan tamamlamanız da kolay hale gelir.

İşletmenizde masada servis hizmeti veriyorsanız yasal olarak mutlaka adisyon kullanmalısınız.

### Adisyon Nasıl Hesaplanır?

Anlaşmalı matbaalar aracılığıyla basılan adisyon fişleriniz, ilgili mevzuata uygun olarak düzenlenir. İşletme olarak müşterilerinizden sipariş alırken adisyonu iki kopya halinde hazırlamanız gerekir. Bu kopyalardan birini müşterinizin olduğu masaya bırakmalısınız. Diğer kopyayı ise işletmenizde saklamalısınız. Hizmetin tamamlanmasının ardından müşterilerden alacağınız adisyon yardımıyla ödeme işlemini tamamlayabilirsiniz. Kullandığınız adisyonda yer alması gereken bilgiler ise aşağıdaki gibidir:

Bağlı bulunduğunuz vergi dairesinin ismini ve vergi numarasını adisyonun üzerine mutlaka yazmalısınız.

Adisyonun düzenlenme tarihini, sıra ve seri numaralarını da adisyona eklemelisiniz.

Adisyon fişinde, basıldığı matbaaya ilişkin bilgilere belge üzerinde yer vermelisiniz.

İşletmeniz tarafından sunulan hizmetin veya malın cinsini ve miktarını detaylı olarak adisyonda belirtmelisiniz.

### E-Adisyon Nedir?

Vergi Usul Kanunu’nda e-adisyon, kâğıda basılı adisyonun tüm niteliklerini taşıyan ve elektronik ortamda kullanılan bir belgedir. Kâğıt adisyonda olduğu gibi e-adisyonda da mükellef adına, soyadına, T.C. kimlik numarasına, vergi numarasına ve siparişe ilişkin bilgilere yer vermelisiniz. E-adisyon sayesinde adisyonları dijital ortamda düzenleyebilir ve muhafaza edebilirsiniz. İşletmenizin bilgilerinin yer aldığı e-adisyonda olması gereken diğer bilgiler ise şu şekildedir:

Evrensel Tekil Numarası yani ETTN’ye e-adisyonda yer vermelisiniz.

Sipariş takibini kolaylaştırmak için e-adisyonun e-belge numarasını e-adisyonda kullanmalısınız.

Adisyonu düzenlediğiniz ödeme kayıt cihazının sicil numarasını yazmalısınız.

Vergi öncesi ve sonrası hizmet bedellerinin toplamına e-adisyonda yer vermelisiniz.

Adisyon düzenlemesi gereken işletmeler kapsamında yer alıyorsanız, Gelir İdaresi Başkanlığı’nın ilgili tebliği uyarınca üç ay içerisinde e-adisyon sistemine geçiş yapmalısınız. Başvuru hakkında detaylı bilgiyi GİB web sitesi üzerinden öğrenebilirsiniz.

Adisyo’nun kurulum gerektirmeyen bulut tabanlı pos sistemi sayesinde siparişlerinizin takibini daha kolay bir şekilde yapabilirsiniz. Hemen siz de Adisyo’ya başvuru yapabilir, ilk 15 gün süresince Adisyo’nun hizmetlerinden ücretsiz bir şekilde faydalanma hakkına sahip olabilirsiniz.






