---
layout: post
title:  CAFE NASIL AÇILIR?
summary: Cafe açmak, girişimci ruhunu kullanmak isteyen insanların genellikle ilk tercihleri arasında yer alıyor.
date: 2022-06-10 09:00:00
image: "/assets/img/blog/blog-32.png"
author: "Cafe"
categories: ["Cafe Nasıl Açılır"]
tags: [Cafe, Lezzet, Yönetim Planı, Adisyo]
---
Cafe açmak, girişimci ruhunu kullanmak isteyen insanların genellikle ilk tercihleri arasında yer alıyor. Kendinize ait bir cafeye sahip olmak sizin de hayallerinizi süslüyorsa bunun hem çok keyifli hem de kendi içinde zorlukları olan bir iş olduğunu belirtelim. Bu hayalinizi gerçekleştirmek için kararlıysanız dikkat etmeniz gereken noktaları sizler için derledik.

Cafe Açmak İsteyenlere Öneriler

Cafe açmak için elbette ki resmi kurumlardan alınması gereken izinler var. Gerekli izinleri alma sürecine girmeden önce ise açacağınız cafe ile ilgili şu temel noktaları belirlemeniz gerekiyor:

### Cafenin kimliği

Cafe için belirleyeceğiniz konsept aslında kafenin kimliği gibi olacağı için oraya gelecek olan müşteri kitlesini de belirliyor. Bu nedenle hangi konseptte bir cafe açmak istediğinize karar vermek sürecin belki de en önemli adımı. Tercih edebileceğiniz çok sayıda cafe konsepti bulunuyor: 80’li, 90’lı yılların ambiyansını yaratan nostalji cafe, doğayla iç içe bir mekanda yeşil konseptli cafe, insanların hayvanlarıyla rahatça gelebilecekleri hayvansever cafe, vb.

### Cafenin konumu

Cafenin konumunu belirlerken hitap etmek istediğiniz müşteri kitlesini dikkate almanız gerekiyor. Örneğin öğrencilere hitap eden bir cafe açmayı düşünüyorsanız üniversitelere ve okullara yakın bölgelere yönelmenizi öneriyoruz.

### Maliyet hesabı

Konum ve konsept seçmenin yanı sıra elbette ki maliyet gibi ciddi konular da kafe açma işinin bir parçası. Dilediğiniz konseptte bir cafe açabilmek için ne kadarlık bir bütçe gerektiğini hesaplamanız gerekiyor. Maliyet konusu cafenin büyüklüğüne, konseptine ve cafeyi açacağınız muhite göre değişiklik gösteriyor. Dükkan kirası, dekorasyon ve işletme için gerekli olan malzemelerin yanı sıra cafe açmak için alınacak izinlerin ücreti de maliyet hesabının bir parçasını oluşturuyor.

Cafe açmak için ihtiyaç duyduğunuz bütçenin tamamına sahip olmayabilirsiniz. Bu sürecin kendi içinde zorlukları olduğunu söylemiştik. Şimdi yine girişimci ruhunuzu devreye sokma zamanı. Finans kuruluşlarının işletmelere özel olarak verdikleri krediler bulunuyor.

### Yönetim planı

Cafenin yönetiminin nasıl işleyeceği de önemli konular arasında. Personel seçimi, personelin eğitimi, paket servis hizmeti, ödeme yöntemleri, menünün hazırlanması gibi konuları belirlemek gerekiyor. Örneğin mutfak personeli menüdeki yiyecek ve içecekler hakkında bilgi sahibi olmalı. Ödeme konusunda kredi kartı dışında hangi ödeme yöntemlerinin geçerli olacağı belirlenmeli. Ödeme seçeneklerinin fazla olmasının müşteri kitlesini arttıracağını unutmamalısınız.

### Pazarlama hazırlıkları

Cafenin adının ve dolayısıyla markanın geniş kitlelere ulaşması işletme başarısı açısından kritik öneme sahip. Cafe dekorunda, menülerde ve tanıtım reklamlarında kullanılacak dikkat çekici bir logo tasarımı mutlaka olmalı.

### Cafe Açma Şartları

Cafe açmak için gerekli olan temel kriterleri belirledikten sonra sıra geldi yetkili makamlardan gereken izinleri almaya. İlk adım vergi dairesine başvurarak vergi levhası almak. Bunun için aşağıdaki evraklar gerekiyor:

-Başvuru dilekçesi

-İmza beyannamesi

-İşe başlama tutanağı

-Dükkanın tapusu veya kira sözleşmesi

-Noter veya muhtarlık onayı bulunan nüfus cüzdanı örneği

-İkametgah senedi

Sonrasında vergi levhası ve gerekli diğer belgeler ile birlikte belediyeye başvurma aşamasına geçiliyor. Cafe açmak için izlenmesi gereken prosedürün detaylarını bağlı olduğunuz belediyeye başvurarak öğrenebilirsiniz.

### İşletme Devamlılığı İçin Püf Noktalar

Gerekli hazırlıkları yapıp resmi izinler de alındıktan sonra artık cafenin açılışını yapma zamanı. Bundan sonraki süreç ise daha da önemli. Açılan yeni cafelerin bazılarının karşılaştığı üzücü akıbeti yaşamamak için şu püf noktalara dikkat etmenizi öneriyoruz:

Gerekli hazırlıkları yapıp resmi izinler de alındıktan sonra artık cafenin açılışını yapma zamanı. Bundan sonraki süreç ise daha da önemli. Açılan yeni cafelerin bazılarının karşılaştığı üzücü akıbeti yaşamamak için şu püf noktalara dikkat etmenizi öneriyoruz:

Cafenin servis alanı, sipariş almak ve hızlı ödeme yapmak için elverişli olmalı. Hizmete yönelik fiziksel koşullar müşteri konforunu sağlıyor.

Yalnızca içecek servisi yapmak cafe için harcanan maliyetleri karşılamaktan oldukça uzak kalıyor. Yeni açılan kafeler gerekli ciroya ulaşabilmek için tatlı, salata, hamur işi gibi alternatiflere yöneliyor.

Personel seçimi ve eğitimi belki de en önemli kriterler arasında. Bir mekanda sunulan yiyecekler ve içecekler ne kadar lezzetli olursa olsun sunum ve müşteri ilişkileri zayıfsa insanlar orayı tekrar tercih etmiyor.

Müşteri sadakat programları işletme devamlılığını sağlamak açısından oldukça faydalı. Örneğin belli sayıda kahve içene bir sonraki kahvesinin bedava verilmesi gibi cazip uygulamalar müşteri memnuniyetini arttırıyor.

Gerekli resmi izinleri aldıktan sonra bu saydığımız püf noktalara da dikkat ederek uzun ömürlü bir cafe işletmesine sahip olmak için ilk adımı atabilirsiniz. Hayalinizdeki cafeyi açtıktan sonra işletme operasyonlarını rahatlıkla yönetebilmeniz için kolay kullanılabilir, düşük maliyetli ve bulut tabanlı <b>Adisyo pos sistemi ile yanınızdayız!</b>


