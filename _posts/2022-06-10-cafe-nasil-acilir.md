---
layout: post
title:  Cafe Açmanın Maliyeti Ne Kadardır?-2023 | Cafe Açmak İçin Gerekli Belgeler
summary: Cafe açmak, girişimci ruhunu kullanmak isteyen insanların genellikle ilk tercihleri arasında yer alıyor.
date: 2022-06-10 09:00:00
image: "/assets/img/blog/blog-32.webp"
author: "Cafe"
categories: ["Cafe Nasıl Açılır"]
edirect_from:
    - /blog/2022-06-10-cafe-nasil-acilir/
permalink: /blog/cafe-acmanin-maliyeti-cafe-acmak-icin-gerekli-belgeler/
---
---
Cafe açmak, girişimci ruhunu kullanmak isteyen insanların genellikle ilk tercihleri arasında yer alıyor. Kendinize ait bir cafeye sahip olmak sizin de hayallerinizi süslüyorsa bunun hem çok keyifli hem de kendi içinde zorlukları olan bir iş olduğunu belirtelim. Bu hayalinizi gerçekleştirme yolculuğunuzda dikkat etmeniz gereken noktaları ve yapılacakları bu yazıda bulabilirsiniz.

## Cafe Açmanın Maliyeti Ne Kadardır?-2023

Konum ve konsept seçmenin yanı sıra elbette ki cafe açmanın maliyeti gibi ciddi konular da bu işin bir parçası. Dilediğiniz konseptte bir cafe açabilmek için ne kadarlık bir bütçe gerektiğini hesaplamanız gerekiyor. Maliyet konusu cafenin büyüklüğüne, konseptine ve cafeyi açacağınız lokasyona göre değişiklik gösteriyor. Dükkan kirası, dekorasyon ve işletme için gerekli olan malzemelerin yanı sıra cafe açmak için alınacak izinlerin ücreti de maliyet hesabının bir parçasını oluşturuyor. 2023 yılı için butik bir cafe açmanın ortalama maliyeti 100.000-300.000 TL arasında değişmektedir. 
Cafe açma maliyeti için gerekli bütçenin tamamına sahip olmayabilirsiniz. Bu sürecin kendi içinde zorlukları olduğunu söylemiştik. Şimdi yine girişimci ruhunuzu devreye sokma zamanı. Finans kuruluşlarının işletmelere özel olarak verdikleri krediler bulunuyor.

##  Cafe Açmak İçin Gerekli Belgeler 

Cafe açmak için gerekli belgeler vergi dairesi, belediye, ticaret odası ve esnaf ve sanatkarlar odası olmak üzere farklı kurumlara veriliyor. Vergi dairesinde verilecek belgeler öncelik taşıyor. Öncelikle cafeniz için vergi levhası almanız gerekiyor. Bunun için gerekli belgeler ise şunlar: 

* Muhasebeciniz tarafından hazırlanacak olan iş yeri açma bildirim formu
* Notere onaylatmış olduğunuz imza sirküleri
* Nüfus cüzdanınızın onaylı sureti
* İkametgah belgesi 
* Mekanın tapusu ya da kira sözleşmesi 

Vergi levhanızı aldıktan sonra belediyeye başvuru yapıyorsunuz. Vergi levhası ile birlikte belediyeye vermeniz gereken evraklar işe şöyle:

* Taşınmazınıza ait tapu ya da kira sözleşmesi 
* Aslı gibidir onaylı nüfus cüzdanı fotokopisi 
* İmza sirkülerinin fotokopisi
* Vergi levhanızın fotokopisi 
* Mekanın imar durumuna ait belge
* Yanınızda çalışacak olanların portör muayene belgeleri
* Cafenizin bağlı olduğu esnaf odasına kayıt belgesi
* Ustalık belgesi
* İtfaiye uygunluk raporu ve yangın söndürme tüpü dolum belgesi
* Çöp konteyneri için talep dilekçesi
* İşletmenin faaliyet belgesi 
* Ticaret sicil gazetesi 
* Adli sicil kaydı 
* Hijyen belgesi

Ticaret Odasına vereceğiniz belgeleri cafenizi açtıktan sonra da teslim edebiliyorsunuz. Sadece cafeniz faaliyete başladıktan sonra 15 gün içerisinde bu durumu Ticaret Odasına bildirmeniz gerekiyor. Buraya verilecek belgeler ise şu şekilde:

* Açmış olduğunuz mekanın tapusu ya da kira sözleşmesi
* İşletmenize ait ticari defterlerin noter onaylı fotokopisi
* İki adet imza beyannamesi
* Nüfus cüzdanınızın örneği
* İkametgah belgeniz

Ticaret Odası'nda bu evraklarla beraber size verilecek olan taahhütname ve matbu dilekçeyi doldurmanız gerekiyor. 

Esnaf ve Sanatkarlar Odası ise belgelerinizi teslim edeceğiniz son kurum. Buraya teslim edilecek belgeleri şöyle:

* Nüfus cüzdanınızın fotokopisi
* Vergi levhanızın fotokopisi
* İkametgah belgeniz
* İşletmenize ait olan araçların ruhsat fotokopileri
* Ustalık belgesi
* Ticaret sicildeki ilan için yapmış olduğunuz ödemelere ait dekontlar

Bu belgelerin dışında cafe sahibi SGK’lı ya da emekli değilse Bağ Kur’a başvuru yapması gerekiyor. 

### Cafe Açmak İçin Gerekli Malzemeler

Başarılı bir kafe için doğru ekipmanlar esastır. İhtiyaçlar değişse de, cafe açmak için gerekli malzemeler; sandalye, masa, kahve makinesi, buz makinesi, demleme ekipmanları (AeroPress, Chemex, V60), cappuccino ve espresso fincanları, bar dolabı, baharatlık ve peçetelik gibi demirbaşlardır. Menüye göre bu liste değişebilir fakat temel ekipmanlara dikkat etmek önemlidir.
Çok çeşitli menü sunan kafelerde mutfak için gerekli demirbaşları da düşünmelisiniz. Fırın, vitrin dolap, ocak, mikrodalga fırın, çırpma teli ve fırçalar gibi aletler; buzdolabı ve dondurucu alanları; kesme tahtası ve bıçaklar gibi araçlar mutfağınızda olmalıdır. Menünüzü belirleyip sonra ihtiyaçlara göre ekipmanları seçmek işletmenizin başarısı için kritiktir.

### Cafe Açmak İstiyorum, Ne Yapmalıyım?

Cafe açmak istiyorum ne yapmalıyım diyorsanız, öncelikle hedef kitlenizi ve lokasyonunuzu belirlemelisiniz. Ardından sunduğunuz menüyü planlayarak gerekli ekipman ve personel ihtiyaçlarınızı karşılamalısınız. İşletmenizin başarısı için pazarlama ve müşteri memnuniyetine önem vermelisiniz.

### Cafe Açma Ruhsatı Ne Kadar?

Cafe açma ruhsatı bu sürecin öncelikle halledilmesi gereken en önemli adımı. Peki cafe açma ruhsatı ne kadar? Bunun için ödenmesi gereken tutarı, bulunduğunuz şehrin belediyesi belirliyor. Bu nedenle en doğru ve güncel bilgiyi, bulunduğunuz yerdeki belediye veya ilgili resmi kurumlardan öğrenmeniz daha sağlıklı olacaktır.

### Kosgeb Desteği (Kredi) İle Cafe Nasıl Açılır? 

KOSGEB desteği ile cafe açmak isteyenler için iş planı ve gerekli evrakların hazırlanması büyük önem taşıyor. Cafe açmak için teşvik kapsamında KOSGEB, uygulamalı girişimcilik eğitimi tamamlanmış kişilere kredi imkanı sağlanıyor. Cafe konsepti belirlemek, sigorta yaptırmak ve resmi prosedürleri yerine getirmek de başarıya ulaşmak için önemli. Tüm bu aşamaları dikkate alarak, devlet destekli KOSGEB kredisi sayesinde hayalinizdeki cafeyi açabilirsiniz.

### Cafelerde Kar Oranı Nedir?

Cafelerde kar oranı, lokasyon, konsept ve hedef kitle gibi faktörlere bağlı olarak değişiyor. Genellikle karlılık oranları %100 - %300 arasında. 

### Kafelerin Vergisi Ne Kadar?

Genellikle kafe ve cafe-bar türü işletmelerde sunulan hizmetler üzerinden %18 KDV alınıyor.

### Cafe Ruhsatı Kaç Günde Çıkar?

Cafe ruhsatı, tüm gerekli belgelerin düzenlenmesi ve başvuruların yapılacağı kurumlar göz önünde bulundurulduğunda, genellikle 4 ila 6 iş günü arasında tamamlanıyor. Vergi levhanızı belediyeden temin ettikten sonra, iş yeri açma ve faaliyet izniniz için sadece birkaç güne ihtiyaç duyacaksınız.

### Bir Cafe En Az Kaç Metrekare Olmalı?

Bir cafe için en az 150 m2 kapalı alan gerekiyor ve iç yükseklik, en az 350 metre olmalı. Ayrıca, cafede çift tuvalet bulunmalı ve bedensel engellilerin de kullanabileceği şekilde düzenlenmeli. Klima ve havalandırma sistemi de iyi bir şekilde tasarlanmalı.

## Cafe Nasıl Açılır?

Cafe açmak için elbette ki resmi kurumlardan alınması gereken izinler var. Gerekli izinleri almadan önce ise açacağınız cafe ile ilgili şu temel noktaları belirlemeniz gerekiyor:

### Cafenin Kimliği

Cafe için belirleyeceğiniz konsept aslında kafenizin kimliği gibi olacağı için oraya gelecek olan müşteri kitlesini de belirliyor. Bu nedenle hangi konseptte bir cafe açmak istediğinize karar vermek sürecin belki de en önemli adımı. Tercih edebileceğiniz çok sayıda cafe konsepti bulunuyor: 80’li, 90’lı yılların ambiyansını yaratan nostalji cafe, doğayla iç içe bir mekanda yeşil konseptli cafe, insanların hayvanlarıyla rahatça gelebilecekleri hayvansever cafe, vb.

### Cafenin Konumu

Cafenin konumunu belirlerken hitap etmek istediğiniz müşteri kitlesini dikkate almanız gerekiyor. Örneğin öğrencilere hitap eden bir cafe açmayı düşünüyorsanız üniversitelere ve okullara yakın bölgelere yönelmenizi öneriyoruz.

###  Yönetim Planı

Cafenin yönetiminin nasıl işleyeceği de önemli konular arasında. Personel seçimi, personelin eğitimi, paket servis hizmeti, ödeme yöntemleri, menünün hazırlanması gibi konuları belirlemek gerekiyor. Örneğin mutfak personeli menüdeki yiyecek ve içecekler hakkında bilgi sahibi olmalı. Ödeme konusunda kredi kartı dışında hangi ödeme yöntemlerinin geçerli olacağı belirlenmeli. Ödeme seçeneklerinin fazla olmasının müşteri kitlesini arttıracağını unutmamalısınız.

### Pazarlama Hazırlıkları

Cafenin adının ve dolayısıyla markanın geniş kitlelere ulaşması işletme başarısı açısından kritik öneme sahip. Cafe dekorunda, menülerde ve tanıtım reklamlarında kullanılacak dikkat çekici bir logo tasarımı mutlaka olmalı.

### İşletme Devamlılığı İçin Püf Noktalar

* Gerekli hazırlıkları yapıp resmi izinler de alındıktan sonra artık cafenin açılışını yapma zamanı. Bundan sonraki süreç ise daha da önemli. Açılan yeni cafelerin bazılarının karşılaştığı üzücü akıbeti yaşamamak için şu püf noktalara dikkat etmenizi öneriyoruz:

* Cafenin servis alanı, sipariş almak ve hızlı ödeme yapmak için elverişli olmalı. Hizmete yönelik fiziksel koşullar müşteri konforunu sağlıyor.

* Yalnızca içecek servisi yapmak cafe için harcanan maliyetleri karşılamaktan oldukça uzak kalıyor. Yeni açılan kafeler gerekli ciroya ulaşabilmek için tatlı, salata, hamur işi gibi alternatiflere yöneliyor.

* Personel seçimi ve eğitimi belki de en önemli kriterler arasında. Bir mekanda sunulan yiyecekler ve içecekler ne kadar lezzetli olursa olsun sunum ve müşteri ilişkileri zayıfsa insanlar orayı tekrar tercih etmiyor.

* Müşteri sadakat programları işletme devamlılığını sağlamak açısından oldukça faydalı. Örneğin belli sayıda kahve içene bir sonraki kahvesinin bedava verilmesi gibi cazip uygulamalar müşteri memnuniyetini arttırıyor.

Cafe açmanın maliyeti, konum ve konsepte bağlı olarak değişkenlik gösterirken,  bu süreçte cafe açmak için gerekli belgeler temin edilmesi ve finansal planlama büyük önem taşır. KOSGEB desteği ve kredilerden faydalanarak hayalinizdeki cafe işletmesini kurabilirsiniz. Cafe açmak için doğru adımları atarak ve önemli faktörleri dikkate alarak emin adımlarla ilerlemelisiniz.

Gerekli resmi izinleri aldıktan sonra bu saydığımız püf noktalara da dikkat ederek uzun ömürlü bir cafe işletmesine sahip olmak için ilk adımı atabilirsiniz. Adisyo POS sistemi ile etkin yönetim, hızlı hizmet ve üst düzey müşteri memnuniyetini keşfedin. Başarıya giden yolda güçlü bir destekçiniz olsun istiyorsanız Adisyo ile yanınızdayız!


