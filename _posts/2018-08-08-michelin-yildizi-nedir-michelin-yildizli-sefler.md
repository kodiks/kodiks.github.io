---
layout: post
title: Michelin Yıldızı Nedir? Michelin Yıldızlı Restoranlar, Türk Şefler
summary: Michelin Yıldızı Nasıl Alınır? Michelin Yıldızlı Şefler Kimlerdir?
date: 2018-08-08 09:00:00
image: "/assets/img/blog/blog6.png"
author: "Adisyo"
categories: ["Sosyal Medya"]
redirect_from:
    - /blog/2018-08-08-michelin-yildizi-nedir-michelin-yildizli-sefler/
permalink: /blog/michelin-yildizi-nedir-michelin-yildizli-restoranlar-turk-sefler/
---
# Michelin Yıldızı Nedir? Michelin Yıldızlı Restoranlar, Türk Şefler

Michelin yıldızı, dünya genelindeki restoranların kalitesini değerlendirmek için kullanılan prestijli bir puanlama sistemidir. Bu sistem, Michelin Rehberi tarafından yönetilmektedir ve restoranların yemek kalitesi, sunumu, servisi, atmosferi ve fiyatları gibi birçok faktöre göre değerlendirilir.

Son yıllarda, Türkiye'deki restoranların kalitesi ve dünya çapındaki tanınırlığı artmaktadır. Türk mutfağı, zengin tarihi ve kültürel geçmişiyle birçok farklı lezzeti bir araya getirir ve Michelin yıldızlı restoranlar, bu lezzetleri modern bir yaklaşımla sunarak Türk mutfağının dünya çapında tanınmasına yardımcı olur.

Bu yazıda, Michelin yıldızlı restoranların ne olduğunu, nasıl değerlendirildiğini ve Türkiye'deki Michelin yıldızlı restoranları ve Türk şefleri ele alacağız. Michelin yıldızlı restoranlar ve Türk şefler hakkında merak ettiklerinizi sizler için kaleme aldık. 

## Michelin Yıldızı Nedir? 

Michelin, 1850’li yıllarda kurulan bir araç lastiği markası. Bu lastik markası nasıl oluyor da lezzet değerlendirme otoritesine dönüşüyor? Önce tarihin tozlu sayfalarını biraz karıştıralım ve Michelin Yıldızı nedir? sorusuna cevap bulalım.  

Andre Jules ve Edouard Michelin kardeşlerin kurduğu Fransız lastik şirketi Michelin’in satışları düşünce pazarlamacılar çareler aramaya başlıyor. Ortaya şöyle bir fikir çıkıyor: Yol üzerindeki restoran ve kafelere, ziyaretçilerin dikkatini çekmek için bir rehber hazırlayalım… Rehbere; otomobil tamircilerinden haritalara, lastik satış merkezlerinden benzin istasyonları ve otellere kadar her şey giriliyor; restoran önerileri dışında! Çünkü hedef belli: Kara yolu seyahatinin cazibesini ve tabii ki lastik satışlarını artırmak.

Rehber dağıtılmaya başlanıyor, ilk kopya 35 bin adet basılıyor. Kısa bir zaman sonra restoran önerileri de talep ediliyor ve restoranların da rehbere eklenmesine karar veriliyor. Bu “kırmızı” renkli kitaplar o gün bugündür aynı renkte. Sonra da “yıldız”lar verilmeye başlanıyor. Yıldız puanlaması, üç seviyede tasarlanıyor. En yüksek seviye, üç yıldız. Her yıldız bir yıl süreyle geçerli olmaya başlıyor, hemen 3 yıldız alınabileceği gibi yavaş yavaş yükselmek de mümkün… 

Bir yıldız; “Alanında çok iyi bir restoran” demek. İki yıldız; “Öyle mükemmel bir yemek ki kesinlikle rotanızı değiştirmenize değecek” anlamına gelirken üç yıldız; “Fevkalade bir mutfak, özel bir yolculuğa değer” anlamını taşıyor. Kısacası yıldızın şeflere değil, mekanlara verildiğini eklemekte yarar var çünkü sadece yemekler değerlendirilmiyor; servisten temizlik kurallarına kadar her detay puanlamayı etkiliyor.

Yıldız alan şef, ününü katlıyor; restoranı ziyaretçi akınına uğruyor. Şef -kaybetmediği sürece- hangi işletmeye giderse gitsin “yıldızlı şef” olarak ününü koruyor. Michelin Rehberi Direktörü Jean Luc Naret’e göre 3 Michelin Yıldızına sahip olan restoran ve otellerin gelirinde yüzde 30’luk bir artış gerçekleşiyor. Yıldız kaybedenler, zarar edebiliyor. Yıldızını kaybeden bir restoran yüzde 30 veya yüzde 40’lık oranda gelir kaybı yaşıyor ki bu restoran ciddi bir rakam.

Her yıl teftiş yapılıyor ve gerekli şartları yerine getirmeyenlerin ellerinden yıldızları alınıyor. Yıldızı kaybetmek de bazı şefler için bir yıkım demek. 1996 yılında Şef Alain Zick ve 2003’te Bernard Louseau yıldızlarını kaybettikleri için intihar ediyor!

### Michelin Yıldızını Kim Ya da Kimler Veriyor?

Bir şef ve restoran için bu denli önemli olan “yıldız”ları kimler veriyor? Değerlendirme nasıl yapılıyor? Michelin tarafından seçilen gurmeler, büyük bir gizlilik içerisinde yıldızları belirliyor. Aynı restoran, birkaç uzman tarafından değerlendiriliyor ve çalışanların hiçbirinin bu puanlama aşamasından haberi olmuyor. 

Peki neler baz alınıyor? Bu değerlendirmede sadece yemekler değil; işletmenin hizmet kalitesi, temizliği, sunum şekilleri de göz önünde bulunduruluyor. Michelin incelemecileri, restoranın tüm detaylarını değerlendiriyor ve yıldız puanlaması için bir değerlendirme raporu hazırlıyor.

Dünya genelinde “Michelin Yıldızı”na sahip 2817 restoran bulunmaktadır. Bu restoranlar arasında tek yıldızlı olanlar 2290, iki yıldızlılar 414 ve üç yıldızlı olan restoranların sayısı 113’dür. Ülkeler arasında 600 yıldızla Fransa birinci sırada. Tokyo ise 217 Michelin yıldızına sahip restoranlar ile dikkat çekiyor. İtalya, Almanya ve ABD ise bu yarışın diğer iddialı ülkeleri. 

## Michelin Yıldızlı Restoranlar Michelin Yıldızlı restoranlar

yüksek kaliteli yemekleri ve hizmeti olan işletmeler olarak kabul ediliyor. İşte bu restoranlardan bazıları:

İskandinav mutfağından en özel lezzetleri sunan Kopenhag’daki Noma (Şef Rene Redzepi).<br>
*Şef Alain Ducasse’nin kendi adını taşıyan restoranı Alain Ducasse at The Dorcheste. Fransız mutfağının en iyi temsilcilerinden. Londra’da The Dorchester Oteli’nin içerisinde yer alıyor.<br>
*Şef Heston Blumenthal ve The Fat Duck. İngiltere’nin Bray kentinde. Deniz ürünleriyle ünlü.<br>
*İngiltere Berkshire’da yer alan The Waterside Inn. İki kardeşin imzası var. Fransız mutfağı.<br>
*California Napa Vadisi’ndeki Şef Thomas Keller’ın 2005’te 3’üncü Michelin Yıldızı’nı elde eden restoranı, The French Laundry.<br>
*Hyde – Oslo, Norveç. <br>
*Alo, Toronto-Kanada. <br>
*Üç kardeşin sahibi olduğu İspanya’daki El celler de Can Roca. Katalan Mutfağı.<br>
*Restaurant Gordon Ramsay, televizyon ekranlarından da tanınan Şef Gordon Ramsay’in sahip olduğu bir işletme. Ünlü şefin 14 restoranı var.<br>*Londra’da Fransız mutfağı meraklılarını ağırlıyor.<br>
ABD’nin 3 Michelin Yıldızlı restoranlarından biri olan Alinea.

## Michelin Yıldızlı Şefler	Michelin Yıldızlı şefler

yemek pişirmeyi bir sanat haline getirmiş ustalar. Bu şefler, yalnızca yemeklerinde kullanacakları malzemeleri seçmekle kalmıyorlar, aynı zamanda yemek sunumunda da büyük bir özen gösteriyorlar. Lezzet, görünüm ve aroma gibi unsurların tümü, Michelin Yıldızlı Şeflerin yemeklerinin başarısını belirliyor. 

Michelin Yıldızlı Şeflerin yıldızlı restoranları, dünyanın en önemli yemek merkezleri arasında yer alıyor. Bu restoranlar, yalnızca mükemmel yemekleri sunmakla kalmıyor, aynı zamanda benzersiz bir yemek deneyimi de sunuyor. Michelin Yıldızlı şefler, müşterilerine unutulmaz bir gastronomi deneyimi yaşatmak için sürekli olarak kendilerini yeniliyorlar ve geleneksel yemekleri modern bir şekilde sunuyorlar. İşte bu şeflerden bazıları:

*Alain Ducasse (İngiltere), Dünyanın en çok Michelin Yıldızına sahip şefi. <br>
*Pierre Gagnaire (Fransa)<br>
*Yannick Alléno (Fransa)<br>
*Anne-Sophie Pic (Fransa)<br>
*Gordon Ramsay (İngiltere)<br>
*Thomas Keller (ABD)<br>
*Yoshihiro Murata (Japonya)<br>
*Seiji Yamamoto (Japonya)<br>
*Andreas Caminada (İsviçre)<br>

## Michelin Yıldızlı Türk Şefler

Türk mutfağı, son yıllarda dünya çapında tanınmaya başlayan ve Michelin yıldızı kazanan şefler sayesinde daha da popüler hale gelmektedir. Türk mutfağından ilham alan yaratıcı tarifler, geleneksel lezzetlerin modernize edilmesiyle ortaya çıkarılan tatlar ve enfes sunumlar, dünya çapındaki yeme içme endüstrisinde büyük ilgi uyandırıyor.

Önceki yıllarda Michelin Rehberinin ‘The Plate’ ödülüne layık gördüğü Türk şefler bulunmaktadır. Arda Türkmen, Mehmet Gürs, Maksut Askar ve Civan Er bu ödülü alan Türk şeflerdir. 

Michelin Yıldızlı Türk şefler arasında öncelikle Türkiye dışından birini görüyoruz. Almanya Hamburg’daki Le Canard Nouveau adlı restoranıyla 2006 yılında bu saygın ödülü olmayı başaran Türk aşçı, Şef Ali Güngörmüş. Daha sonra Güngörmüş radikal bir kararla bu restorandan ayrılıyor ve Münih’te Pageou adlı bir restoran açıyor. 

2023 yılına geldiğimizde ise Türkiye’den 5 restoran Michelin Yıldızı kazandı. Bu restoranlardan 4’ü 1 Michelin Yıldızı alırken Fatih Tutak’a ait restoran 2 Michelin Yıldızına layık görüldü. İşte Türkiye’de Michelin Yıldızlı restoranlar ve şefler:

*TURK Fatih Tutak- Şef Fatih Tutak<br>
*Araka- Şef Zeynep Pınar Taşdemir<br>
*Mikla- Şef Cihan Çetinkaya<br>
*Neolokal- Şef Maksut Aşkar<br>
*Nicole- Şef Serkan Aksoy<br>

Ayrıca bu rehberde Michelin Genç Şef ödülü Mürver Restaurant Şefi Mevlüt Özkaya’ya verildi. 

Yemek sektöründe başarılı olmak isteyen şeflerin en büyük yardımcısı <a href="https://adisyo.com" target="_blank">Adisyo</a> ile tanışın. Adisyo, bulut tabanlı POS sistemi ile işletmenizi daha verimli ve kolay yönetebilmeniz için tasarlandı. Hemen Adisyo'yu keşfedin ve lezzet dolu yolculuğunuzda yanınızda bir yardımcınız olduğunu hissedin!