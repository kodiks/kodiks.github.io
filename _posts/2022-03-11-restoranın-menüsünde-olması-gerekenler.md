---
layout: post
title:  Restoran Mutfağında Olması Gerekenler Nelerdir?   
summary: Restoran açmak isteyen bir girişimci iseniz, düşünmeniz gereken birçok detay var.
date: 2022-03-11 09:00:00
image: "/assets/img/blog/blog-23.png"
author: "Restoran"
categories: ["Mutfak"]
tags: [Pişirme Ekipmanları, Yiyecek, Mutfak, Girişimci, Restoran]
---
Restoran açmak isteyen bir girişimci iseniz, düşünmeniz gereken birçok detay var. Lokasyon, menü, konsept, hedef kitle, fiyatlandırma, personel, tanıtım… Bu liste uzayıp gidiyor. Mutfak ekipmanları da listenin önemli kalemlerinden biri. Mutfak her ne kadar müşterinin gözünün önünde olmasa da, restoran işletmeye karar verdiyseniz mutfakta olması gereken ekipmanlar düşünmeniz gerekenler listesinin başında geliyor. Çünkü mutfak restoranın kalbi oluyor. O zaman restoran mutfağında olması gerekenler listemize göz atalım.


### Pişirme Ekipmanı ve Havalandırma Sistemi

Aynı anda birden çok yemeğin ocakta olduğu restoran mutfağı için pişirme ekipmanları hayati öneme sahip. Peki nedir bu pişirme ekipmanları? Mutfakta öncelikle gazlı ya da elektrikli çalışan bir mutfak serisi olmalı. Genellikle fırınla entegre olan mutfak serisi, tariflerinizi pişirmeniz için restoran mutfaklarında mutlaka olması gerekenler arasında. İkinci pişirme ekipmanı ise fırın. Hangi tür fırın veya fırınların mutfağınızda olacağına ise sunduğunuz yemeklere göre siz karar vermelisiniz. Ticari fırınlar genel amaçlı oldukları için her restoran mutfağında yer alıyor. Bunun yanında pizza yapmak için pizza fırını, kızartma, ızgara, kavurma gibi pişime yöntemlerini kullanabileceğiniz kombine fırın, hamur işleri için konveksiyonlu fırın da mutfağız için gerekli olabilir. Diğer bir pişirme ekipmanı ise ızgaradır. Menünüzde biftek ya da burger gibi et ürünleri yer alıyorsa, ayrı bir ızgara tercih etmelisiniz. Eğer donmuş malzemeleri çözmek, daha önce hazırlanan yiyecekleri ısıtmak gibi işlemler gerekiyorsa, mutfağınız için mikrodalga fırını düşünebilirsiniz. Fritöz, kahve makinesi, tencere, tava, ekmek kızartma makinesi gibi pişirme gereçleri de restoran mutfağının temel malzemeleri arasında yer alıyor.  Mutfak serisinde, fırında ya da ızgarada yemeklerinizi pişireceksiniz ancak pişirme kaynaklı duman ve koku ne olacak? Bunun için de havalandırma sistemi gerekli. Mutfağınız güçlü bir havalandırma sistemine sahip olmalı ki, tüm restoranın hava kalitesi de uygun olsun.  

### Yiyecek Hazırlama Ekipmanları

Yiyecek hazırlama ekipmanlarının bir kısmı elektrikli mutfak aletleri olarak adlandırılıyor. Dilimleme, doğrama, karıştırma işlemleri için mutfak robotu gerekiyor. Pizza, kek gibi hamur işlerini hazırlamak için mikser, içeceklerin hazırlanması için de karıştırıcı ekipmanlarına mutlaka ihtiyacınız var. Yiyecek hazırlama ekipmanı olarak sayılabilecek diğer grup ise kesme tahtası, yemek tezgahı, şef bıçakları, maşa, tencere, tava, karıştırma kaseleri, bıçak bileme taşları, çırpma teli, mutfak kaşıkları gibi temel malzemelerden oluşuyor.

### Soğutucu Ekipman

Soğutucu ekipmanlar da lokanta mutfak ekipmanı listesinin önemli parçalarından biri. Mutfağınızın boyutuna ve ne kadar yiyecek depolamayı düşündüğünüze göre dondurucu ve buzdolabı seçimi yapmanız gerekiyor. Buzdolabı ve dondurucu dışında buz makinesi de mutfak için önemli. Müşterilerin limonatası için buz isteyebileceğini ya da sıcak yaz günlerinde soğuk su servis etmeniz gerekebileceğini aklınızda bulundurun. Eğer bir fast-food işletmesi açıyorsanız ya da restoranınızda self-servis içecek alma olanağı varsa içecek dağıtıcı makine vazgeçilmeziniz olacak.

### Depolama Ekipmanları

Pişirme ya da soğutma ekipmanlarınıza karar verdiniz, fakat depolama alanınız var mı? Depolama alanı restoran mutfaklarının temel taşlarından biri. Tüm pişirme ekipmanlarınızın nerede duracağı ve  tabakları, çatal kaşıkları ya da saklama kaplarını nasıl düzenli bir şekilde tutacacağınız gibi sorularının cevabı depolama alanı ile birebir ilgili. Temel depolama ekipmanı olan mutfak rafları, mutfak alanınıza uygun olmalı ve çalışan personeliniz raflara hızlı bir şekilde ulaşabilmeli. Raflar depolama ekipmanlarının sabit ayakları gibi. Ancak daha mobil olan ve her yere götürülebilen saklama kapları da bu grupta yer alıyor. Sebze saklama kapları, şeker ve kahve gibi gıda ürünleri için kullanabileceğiniz küçük mutfak kapları, hamur işleri ve tatlılar için hazırlanan hamurları saklayabileceğiniz hava geçirmez kaplar ve un, pirinç, bakliyat gibi kuru gıdaları depolayabileceğiniz büyük boy hava geçirmez kaplar ilk akla gelen saklama kapları arasında yer alıyor. Ayrıca saklama kaplarının şeffaf olmasının ve etkiletlenebilmesinin işinizi kolaylaştıracağını da aklınızda bulundurmalısınız.


