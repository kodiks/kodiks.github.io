---
layout: post
title: Bıçak Çeşitleri Nelerdir? Özellikleri, Bıçak Kullanma Teknikleri
summary: Bıçak, mutfakların vazgeçilmez ekipmanlarının başında geliyor.
date: 2022-10-13 09:00:00
image: "/assets/img/blog/blog-44.webp"
author: "Bıçak Çeşitleri Nelerdir?"
categories: ["Bıçak Çeşitleri Nelerdir?"]

---
Bıçak, mutfakların vazgeçilmez ekipmanlarının başında geliyor. Özellikle endüstriyel kullanımda yani kafe restoran gibi iş yerlerinde hemen her türlü yiyecek hazırlığının kilit noktasını oluşturuyor. Farklı gıda grupları için özel olarak üretilen bıçak çeşitleri bulunuyor. Verimli bir kesme doğrama işlemi için hem doğru bıçak türünü seçmek hem de bıçak kullanma tekniklerini uygulamak gerekiyor.



## Bıçak Seti Hangi Çeşitleri İçerir?

Bıçak setleri, mutfakta yapılan çeşitli işlemler için farklı bıçak türlerini içeriyor. Bu setler, kullanıcıların ihtiyaçlarına ve tercihlerine göre değişiklik gösteren farklı kombinasyonlarda sunulabiliyor. Ayrıca, bazı bıçak setleri özel aksesuarlar veya bileme araçları gibi ek özelliklere sahip olabiliyor. Böylece kullanıcılar, yemek hazırlama sürecinde gerekli olan bütün araçlara kolayca erişebiliyor. 

Bıçak seti çeşitleri genellikle temel bıçak seti, profesyonel bıçak seti, Japon stili bıçak seti ve çocuklar için güvenli bıçak seti gibi kategorilere ayrılıyor. Temel bıçak setleri şef bıçağı, dilimleme bıçağı ve sebze doğrama bıçağı gibi en çok kullanılan bıçakları içerirken; profesyonel bıçak setleri daha geniş bir yelpazede mutfak kesme gereksinimlerini karşılamaya yönelik oluyor. Japon stili bıçak setleri ise Japon mutfağına özgü kesme teknikleri uygulanabilen özel tip bıçakları içeriyor. Çocuklar için güvenli bıçak setleri ise, küçük eller için uygun boyutlar ve daha az keskin uçlara sahip güvenli malzemelerden yapılmış bıçakları kapsıyor.


## Doğru Bıçak Seti Seçimi

* Doğru bıçak seti seçimi, mutfaktaki işlemleri kolaylaştırıyor ve yemek hazırlama sürecini daha keyifli hale getiriyor. İşte doğru bıçak seti seçerken dikkate almanız gereken bazı önemli faktörler:

* Hangi tür yemekleri sıklıkla hazırladığınızı ve hangi bıçakların size en çok yardımcı olacağını belirleyin.

* Paslanmaz çelik gibi dayanıklı ve keskinliğini uzun süre koruyabilen malzemelerden yapılmış bıçaklar tercih edin.

* Ergonomi ve tutuş olarak elinize uygun şekilde tasarlanmış ve rahatça kullanabileceğiniz bıçaklar seçin.

* Setin, kolayca bileme yapabileceğiniz aksesuarlar veya manyetik askılı tahtalar gibi depolama çözümleri sunup sunmadığını kontrol edin.


## Bıçak Çeşitleri Nelerdir?

Gastronomi alanının gitgide daha fazla önem kazanması ve bu alandaki mesleklerin çeşitlenmesi ile birlikte kullanılan ekipmanlarda da profesyonellik faktörü öne çıkıyor. Örneğin; bir pasta uzmanı ile ızgara şefinin kullandığı bıçaklar farklılık gösteriyor. Bu noktada  bıçak çeşitleri ve özellikleri önemli bir konu hâline geliyor. Bıçaklar arasında çeşitlilik yaratan faktörlerden biri kesici kısmın şekli oluyor. Boyut ise bıçak çeşitliliğini arttıran bir diğer faktör. 

### Şef Bıçağı

Şef bıçağı, mutfakta yemek hazırlığı sırasında kullanılan çok yönlü bir bıçak. Genellikle 20-30 cm arasında değişen uzunlukları var ve geniş yapısı sayesinde doğrama, kesme ve dilimleme işlemlerini kolaylıkla gerçekleştirebiliyor. Şef bıçağının ağırlık merkezi genellikle ortada ve bu da onu dengeli ve kullanımı kolay hale getiriyor.

### Dilimle Bıçağı

Dilimleme bıçağı, mutfakta özellikle et, balık ve sebzeleri dilimlemek için kullanılıyor. Uzun ve ince yapılı bir bıçak olan bu tür genellikle 20-36 cm arasında değişen uzunluklara sahip. Bıçak kısmı esnek veya sert olabiliyor. 

### Ekmek Bıçağı

Ekmek bıçağı, mutfakta özellikle ekmek ve unlu mamulleri dilimlemek için kullanılıyor.  Genellikle 20-25 cm uzunluğunda oluyor, dişli ve keskin kenarları sayesinde ekmeği parçalamadan düzgün dilimler elde etmeyi sağlıyor. Ekmek bıçaklarında ise kolay kesim yapılabilmesi adına tırtıklı bir yapıya yer veriliyor. Bu bıçak türü aynı zamanda meyve ve sebzelerin kabuklarını soymak veya büyük parçalar halinde doğramak için de kullanılabiliyor.

### Kasap Bıçağı

Kasap bıçağı, etleri kesmek, doğramak ve kemiklerden ayırmak için özel olarak tasarlanmış bir mutfak bıçağıdır. Genellikle 15-30 cm arasında değişen uzunlukları var ve güçlü, kalın yapısı sayesinde et işleme işlemlerini kolaylıkla gerçekleştirebiliyor. Kasap bıçaklarının ucu sivri veya yuvarlatılmış olabiliyor. 

Bu bıçak çeşitlerinin dışında Uzak Doğu yemek kültürünün bir parçası olan Japon bıçakları da apayrı bir kategori olarak dikkat çekiyor. Ayrıca dünyanın çeşitli bölgelerine özgü ve sıradışı tasarımlara sahip olan bıçak modelleri de var. Hamur işleri için hem değişik tasarımlar hem de çok sayıda ürün çeşidi öne çıkıyor. Baklava, börek, pizza, kek gibi çeşitli gıdaları özel bıçaklarla hazırlamak mümkün oluyor. Spatula, hamur kazıyıcı, pasta küreği gibi ekipmanlar da bir şefin elinin altında bulunması gereken diğer parçaları oluşturuyor.

## Bıçak Alırken Nelere Dikkat Edilmeli?

Bıçak seçiminde en önemli nokta olarak kullanım amacından söz etmek mümkün. Eğer endüstriyel mutfakta kullanmak için bıçak ihtiyacınız bulunuyorsa mutfak bıçak çeşitleri arasından hemen hepsini tedarik edebilirsiniz. Fakat hamur işleri, et yemekleri, deniz ürünleri gibi özel çalışmalar yapıyorsanız o gruba hitap eden bıçak çeşitlerini kullanabilirsiniz. Bıçak saplarının yapıldığı malzemeyi de seçim yaparken göz önünde bulundurabilirsiniz. Çünkü endüstriyel üretimde ahşap bıçak sapları uygun bulunmadığı için farklı tür malzemelere yönelmek gerekebiliyor. Çelik kalitesi ve kalınlığı, keskinlik ömrü, bıçaklar için sunulan garanti süresi gibi faktörler seçimi etkileyen diğer unsurlar. Zevkinize uygun olması açısından tasarımı da seçiminizi etkileyebilir. Bunlar dışında bıçaklarda fiyat faktörünü de dikkate alarak kolayca seçim yapabilirsiniz.

## Bıçak Kullanma Teknikleri Nelerdir?

Bıçak çeşitleri ve isimleri kadar kullanım şekli de verimli bir işlem için oldukça önemli. Yaşanabilecek kazaları mümkün olduğunca önlemek adına da dikkat gerektiriyor. Bu nedenle ilk olarak bıçağı doğru bir şekilde, sap kısmından ve çok sıkmadan kavramak gerekiyor. Bıçağın kesici kısmını tutmak kesim işlemini zorlaştırabiliyor. Kesim yaparken bilek gücüne başvurmak elleri yoracağı için bıçağın ağırlığından faydalanmak daha uygun. Bunun için de bıçağın uç kısmı tahtadan mümkün olduğunca kalkmamalı. Diğer el ise gıdaları kavrarken parmak uçlarının içe doğru bakması gerekiyor. Ayı pençesi ismi verilen bu yöntemle parmakların kesilme riski minimuma iniyor.

##  Bıçak Nasıl Bilenir?

Bıçakların keskinliği zamanla azaldığı için bileme işlemine ihtiyaç doğuyor. Bunun için masat gibi ekipmanlar bulunuyor. Bıçakları türüne göre değişebilen açılarla tutmak suretiyle yapılan bu işlem çok güvenli olmayabiliyor. Bu nedenle özel olarak satışa sunulan bıçak bileme aletleri büyük kolaylık sunuyor. Tırtıklı bıçakları bilemek uygun olmadığı için bu tür bıçaklarda ve daha ciddi müdahale gerektiren bıçak çeşitleri için profesyonel destek almak sağlıklı oluyor.
Siz de muhteşem yemekler sunduğunuz kafe ve restoranlarınızda sipariş, stok takibi, online ödeme gibi çeşitli işlemlerinizi çok daha kolay ve verimli hâle getirebilmek için <a href="https://adisyo.com" target="_blank"></a>restoran adisyon sistemi Adisyo avantajlarından yararlanabilirsiniz.
