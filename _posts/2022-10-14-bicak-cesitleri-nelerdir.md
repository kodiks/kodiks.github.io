---
layout: post
title: Bıçak Çeşitleri Nelerdir? Bıçak Kullanma Teknikleri Nelerdir?
summary: Bıçak, mutfakların vazgeçilmez ekipmanlarının başında geliyor. 
date: 2022-10-13 09:00:00
image: "/assets/img/blog/blog-44.png"
author: "Bıçak Çeşitleri Nelerdir?"
categories: ["Bıçak Çeşitleri Nelerdir?"]
tags: [Bıçak Çeşitleri,Kullanma Teknikleri,Adisyo]
---
Bıçak, mutfakların vazgeçilmez ekipmanlarının başında geliyor. Özellikle endüstriyel kullanımda yani kafe restoran gibi iş yerlerinde hemen her türlü yiyecek hazırlığının kilit noktasını oluşturuyor. Farklı gıda grupları için özel olarak üretilen birçok bıçak çeşidi bulunuyor. Verimli bir kesme doğrama işlemi için hem doğru bıçak türünü seçmek hem de bıçak kullanma tekniklerini uygulamak gerekiyor.



### Bıçak Çeşitleri Nelerdir?

Gastronomi alanının gitgide daha fazla önem kazanması ve bu alandaki mesleklerin çeşitlenmesi ile birlikte kullanılan ekipmanlarda da profesyonellik faktörü öne çıkıyor. Örneğin; bir pasta uzmanı ile ızgara şefinin kullandığı bıçaklar farklılık gösteriyor. Bu noktada farklı tür gıdalar için birebir uygun olan bıçak seçimi önemli bir konu hâline geliyor. Bıçaklar arasında çeşitlilik yaratan faktörlerden ilki kesici kısmın şekli oluyor. Sebze bıçakları daha oval bir tasarıma sahipken et bıçaklarında sivri uç ve daha büyük yüzey alanı dikkat çekebiliyor. Ekmek bıçaklarında ise kolay kesim yapılabilmesi adına tırtıklı bir yapıya yer veriliyor. Boyut da bıçak çeşitliliğini artıran bir diğer faktör oluyor. Meyve bıçakları daha küçük boyutlara sahipken kasap bıçağı olarak da nitelendirilen et ürünlerine özgü bıçaklar maksimum boyuta ulaşabiliyor. Yine et gibi kesimi nispeten zor olan gıdalara ait bıçakların keskinliği de daha fazla oluyor.

Et bıçakları başlı başına bir kategori oluşturuyor. Et açma, dilimleme, yüzme, sıyırma gibi işlemler için ayrı bıçak çeşitleri bulunurken steak, biftek gibi türlerin de kendisine özgü bıçakları üretiliyor. Balık türleri ve temizleme işlemi için de özel bıçaklar tasarlanıyor. Peynir bıçağı ise peynire yapışmaması açısından delikli tasarımıyla biliniyor. Uzak Doğu yemek kültürünün bir parçası olan Japon bıçakları da apayrı bir kategori olarak dikkat çekiyor. Yani dünyanın çeşitli bölgelerine özgü ve sıra dışı tasarımlara sahip olan bıçak modelleri de yer alıyor. Hamur işleri için hem değişik tasarımlar hem de çok sayıda ürün çeşidi öne çıkıyor. Baklava, börek, pizza, kek gibi çeşitli gıdaları özel bıçaklarla hazırlamak mümkün oluyor. Spatula, hamur kazıyıcı, pasta küreği gibi ekipmanlar da bir şefin elinin altında bulunması gereken parçaları oluşturuyor.


### Bıçak Alırken Nelere Dikkat Edilmeli?

Bıçak seçiminde en önemli nokta olarak kullanım amacından söz etmek mümkün. Eğer endüstriyel mutfakta kullanmak için bıçak ihtiyacınız bulunuyorsa bıçak çeşitlerinin hemen hepsini tedarik edebilirsiniz. Fakat hamur işleri, et yemekleri, deniz ürünleri gibi özel çalışmalar yapıyorsanız da o gruba hitap eden bıçak çeşitlerini kullanabilirsiniz. Bıçak saplarının yapıldığı malzemeyi de ayrıca değerlendirmenizde fayda bulunuyor. Çünkü endüstriyel üretimde ahşap bıçak sapları uygun bulunmadığı için farklı tür malzemelere yönelmek gerekebiliyor. Çelik kalitesi ve kalınlığı, keskinlik ömrü, bıçaklar için sunulan garanti süresi gibi faktörler seçimi etkileyen diğer unsurlar oluyor. Zevkinize uygun olması açısından tasarımını da göz önünde bulunduracağınız bıçaklarda fiyat faktörünü de dikkate alarak kolayca seçim yapabilirsiniz.


### Bıçak Kullanma Teknikleri Nelerdir?

Bıçak kullanım şekli verimli bir işlem için oldukça önemli. Yaşanabilecek kazaları mümkün olduğunca önlemek adına da dikkat gerektiriyor. Bu nedenle ilk olarak bıçağı doğru bir şekilde, sap kısmından ve çok sıkmadan kavramak gerekiyor. Bıçağın kesici kısmını tutmak kesim işlemini zorlaştırabiliyor. Kesim yaparken bilek gücüne başvurmak elleri yoracağı için bıçağın ağırlığından faydalanmak daha uygun. Bunun için de bıçağın uç kısmı tahtadan mümkün olduğunca kalkmamalı. Diğer el ise gıdaları kavrarken parmak uçlarının içe doğru bakması gerekiyor. Ayı pençesi ismi verilen bu yöntemle parmakların kesilme riski minimuma iniyor.

### Bıçak Nasıl Bilenir?

Bıçakların keskinliği zamanla azaldığı için bileme işlemine ihtiyaç doğuyor. Bunun için masat gibi ekipmanlar bulunuyor. Bıçakları türüne göre değişebilen açılarla tutmak suretiyle yapılan bu işlem çok güvenli olmayabiliyor. Bu nedenle özel olarak satışa sunulan bıçak bileme aletleri büyük kolaylık sunuyor. Tırtıklı bıçakları bilemek uygun olmadığı için bu tür bıçaklarda ve daha ciddi müdahale gerektiren bıçak çeşitlerinde profesyonel destek almak sağlıklı oluyor. 

Siz de muhteşem yemekler sunduğunuz kafe ve restoranlarınızda sipariş, stok takibi, online ödeme gibi çeşitli işlemlerinizi çok daha kolay ve verimli hâle getirebilmek için <a href="https://adisyo.com/index.html" target="_blank">Adisyo</a> avantajlarından yararlanabilirsiniz.
