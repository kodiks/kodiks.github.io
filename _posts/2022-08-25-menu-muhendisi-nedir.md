---
layout: post
title: Menü Mühendisliği Nedir?
summary: Restoranınızın menüsü, bir yemek listesinden çok daha fazlasıdır. 
date: 2022-08-25 09:00:00
image: "/assets/img/blog/blog-39.jpg"
author: "Menü"
categories: ["Mwnü"]
tags: [Restoran Menü,Mühendis,Adisyo]
---
Restoranınızın menüsü, bir yemek listesinden çok daha fazlasıdır. Potansiyel müşterileri markanızla tanıştırmak ve onları benzersiz mutfağınız hakkında heyecanlandırmak için en büyük pazarlama aracınız olabilir.

Menü mühendisliği, başka bir deyişle ciroya ve özellikle brüt kar marjına en iyi katkıyı hangi yemeklerin yaptığını bilmektir. Misafirler tarafından sevilen yemekleri belirlemek ve bu yemekleri menüye dahil etmek, menü mühendisliğinin odak noktasıdır. Menü mühendisliğinde yemeklerinizin performansını ölçer ve restoranınızın toplam brüt kar marjını artırmak için önlemler alırsınız. Yani bir yemekte ne kadar brüt kar marjı olduğunu ve bu yemeğin nihai ciroya ve satış sıklığına ne kadar katkıda bulunduğunu ölçebilirsiniz.



## Menü Mühendisliği Misyonu

Menü mühendisliği menünüzü popülerlik ve karlılık arasında dengelemek için etkili, ölçeklenebilir bir süreçtir. Amaç, maliyetlendirme ve fiyatlandırma bilgilerini restoran hedefleriniz ve markanızla uyumlu hale getirmektir. Menü mühendisliği de hedeflerinize ulaşmanız için fiyat ve menü arasındaki dengeyi kurmanıza ve yüksek kar elde etmenize yardımcı olur. 

Restoranların yanı sıra catering firmaları da zengin bir menü oluşturarak maksimum kar elde etmeye çalışır. Yani maksimum faydayı veya aynı zamanda müşteri memnuniyetini göz önünde bulundurur.

Menü mühendisliği sayesinde yemeklerinizin nasıl performans gösterdiğine dair fikir sahibi olursunuz, menünüzü buna göre ayarlayarak mümkün olduğunca fazla kar elde edebilirsiniz. Karlı olmayan yemekleri belirleyebileceğiniz için tariflerde değişiklikler yapmanız ya da bazı yemekleri tamamen kaldırmanız gerekebilir. Ancak bu tarifler yerine yenileri için stratejiler oluşturabilir ve birkaç malzeme değişikliğine giderek hem maliyet azaltabilir hem de lezzet yönüyle görselliği vurgulayabilirsiniz. Bu nedenle menü mühendisliği restoranınızın geleceği için oldukça önemlidir.


## Menü Mühendisliğinde Ürün Sınıflandırılması Nasıldır?

Menü mühendisliği süreci, menüdeki tüm yemeklerin maliyetinin hesaplanması, satış fiyatlarının hesaplanması, brüt kar marjının hesaplanması ve satış analizi olmak üzere dört adımdan oluşur. Bu değerler hesaplandığında karlılık hesaplanır ve müşteri memnuniyeti göz önünde bulundurularak yeteri kadar ilgi görmeyen ve kar oranını düşürüp maliyeti artıran yemeklere alternatifler seçilebilir. Tüm bunlar hesaplanırken ürün sınıflandırılmasından da yararlanılır. Ürünler sınıflandırılırken "Stars" (yıldızlar), "Puzzles" (bulmacalar ya da sorunlular), "Plowhorses" (önderler) ve "Dogs" (kaybedenler) olarak dört gruba ayrılır.

Yıldızlar: Adında anlaşılacağı üzere hem yüksek kar hem de yüksek satış oranına sahip yemekler için kullanılır.

Sorunlular: Oldukça yüksek kar oranına sahip ancak popülerliği olmayan yemekleri belirtir.

Önderler: Kar oranı düşük ancak yüksek popülerliğe sahip yemekleri belirtmek için kullanılır. Bu yemekler menüde her zaman vardır ve müşterileri çekmek, aynı zamanda memnun etmek için avantaj sağlar.

Kaybedenler: Bu grup ise yapımı oldukça maliyetli yemekleri ve müşteriler tarafından nadir tercih edilen yemekleri belirtir.



## Menü Mühendisliği Neden Bu Kadar Önemli?

Menü mühendisliği profesyonel bir analiz ve işleyiş içerdiğinden işletmenizde müşteri başına ortalama kârınızı artırmanın en iyi yoludur. Aynı zamanda geri dönüşü artırmak çeşitli şekillerde mümkündür çünkü menü mühendisliği ile iyi düşünülmüş kararlar verebilirsiniz. Yeni menünüz tamamen sezgiye değil, gerçek verilere dayalı hazırlanır.

Menü mühendisliği, satış stratejilerinizi tekrar gözden geçirmenizi sağlar ve sunduğu analizlerle iş yükünüzü azaltır. Menü mühendisliğini kullanmazsanız, özellikle fiyatlar değiştiğinde hangi yemeğin size çok ya da az kâr getirdiğini bulmak çok zamanınızı alır. Çünkü her defasında tüm hesaplamaları yeniden yapmanız gerekir. Bu nedenle menü mühendisliği zaman kazandırır, marj ve satış rakamlarınızı güncel tutar, menünüzü kaybedenlere, starlara, önderlere ya da sorunlulara göre yeniden belirlemenize olanak tanır ve tüm bu verileri menünüzü mümkün olduğunca karlı hale getirmek için kullanmanıza yardımcı olur.

Siz de kar marjınızı artırmak ve müşteri memnuniyetin en yüksek seviyeye taşımak isterseniz Adisyo’nun sunduğu stok bildirimi, paket servis, hotel, kurye takip, QR menü entegrasyonları gibi avantajlardan yararlanarak restoranınızın iş yükünü hafifletebilir ve müşterilerinize daha iyi bir hizmet sunabilirsiniz.











