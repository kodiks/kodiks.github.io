---
layout: post
title:  Restoran Açmak için Gerekli Belgeler    
summary: Girişimcilik faaliyetinde bulunmak isteyenler için popüler sektörler devamlı olarak değişiyor.  
date: 2022-02-27 09:00:00
image: "/assets/img/blog/blog-19.webp"
author: "Girişimcilik"
categories: ["Yeme-içme sektöründe sürdürülebilirlik"]
tags: []
redirect_from: 
    - /blog/2022-02-27-restoran-acmak-icin-gerekli-belgeler/
permalink:
     /blog/cafe-restoran-lokanta-acmak-icin-gerekli-belgeler

---
İşletme sahibi olmak isteyen birçok kişi, cafe, lokanta veya restoran açmak ister. Tabi, bu işi yapabilmek için bazı belgelere sahip olmak gereklidir. İşletmenizi açmak için izin ve lisanslar gibi birçok resmi belgeye ihtiyacınız olabilir. Bu belgeleri almak için de belirli bir süreç ve prosedürü takip etmelisiniz. Bu yazıda, cafe, lokanta veya restoran açmak isteyenler için gerekli olan tüm belgeleri ve süreçleri detaylı bir şekilde ele alacağız. Böylece işletmenizi açmak için gerekli olan tüm belgeleri öğrenerek, işinize hızlı bir başlangıç yapabilirsiniz.

## Cafe, Restoran, Lokanta Açmak İçin Hangi Belgeler Gerekli?

Cafe, restoran ve lokanta açmak için gerekli belgeler vergi dairelerine, bulunduğunuz belediyenin Ruhsat ve Denetim Müdürlüklerine, Ticaret Odasına ve Esnaf ve Sanatkarlar Odasına verilmelidir. Bu belgeler açılacak olan mekanın türüne bağlı olarak değişmektedir. Örneğin restaurantlar geleneksel ve özellikli olarak iki farklı kategoriye ayrılmaktadır. Bu kategorilere bağlı olarak yerine getirilecek kriterler ve restoran açmak için gerekli belgeler de farklılık göstermektedir. Bu değişiklikler fiziksel kriterlerle beraber çalıştırılacak personelin yetkinliklerini de kapsamaktadır. Fakat genel olarak bir mekan açmak için gerekli olan belgeler birbirine benzemektedir. 

### Vergi Dairesine Verilecek Belgeler Lokanta açmak için gerekli belgeler

vergi dairesi tarafından değerlendirilerek size açacağınız mekana ait vergi levhası verilmelidir. Bu prosedür cafe ve restoran için de geçerlidir. İşletme açmak için gereken belgeleri şu şekilde sıralayabiliriz:

<ul>
<li>Notere onaylatmış olduğunuz imza sirküleri</li>
<li>Nüfus cüzdanınızın onaylı sureti</li>
<li>İkametgah belgesi </li>
<li>Mekanın tapusu ya da kira sözleşmesi </li>
</ul>

### Belediyeye Verilecek Belgeler

<ul>
<li>Taşınmazınıza ait tapu ya da kira sözleşmesi</li>
<li>Aslı gibidir onaylı nüfus cüzdanı fotokopisi</li>
<li>İmza sirkülerinin fotokopisi</li>
<li>Vergi levhanızın fotokopisi</li>
<li>Mekanın imar durumuna ait belge</li>
<li>Yanınızda çalışacak olanların portör muayene belgeleri</li>
<li>Restaurant, kafe ya da lokantanızın bağlı olduğu esnaf odasına kayıt belgesi</li>
<li>Ustalık belgesi</li>
<li>İtfaiye uygunluk raporu ve yangın söndürme tüpü dolum belgesi</li>
<li>Çöp konteyneri için talep dilekçesi</li>
<li>işletmenin faaliyet belgesi</li> 
<li>Ticaret sicil gazetesi</li> 
<li>Adli sicil kaydı</li> 
<li>Hijyen belgesi</li>
</ul>

### Ticaret Odasına Verilecek Belgeler

Ticaret odasına verilecek belgeleri işletmeniz açtıktan sonra tamamlayabilirsiniz. İşletmeniz açıldıktıktan sonra 15 gün içerisinde açılış yaptığınızı Ticaret Odasına bildirmeniz gerekmektedir. Bunun için gerekli belgeler ise şöyledir:

<ul>
<li>Açmış olduğunuz mekanın tapusu ya da kira sözleşmesi</li>
<li>İşletmenize ait ticari defterlerin noter onaylı fotokopisi</li>
<li>İki adet imza beyannamesi</li>
<li>Nüfus cüzdanınızın örneği</li>
<li>İkametgah belgeniz</li>
</ul>
Ticaret Odası'nda bu evraklarla beraber size verilen taahhütname ve matbu dilekçeyi doldurmanız gerekmektedir. 

### Esnaf ve Sanatkarlar Odasına Verilecek Belgeler
Esnaf ve Sanatkarlar Odasına verilecek belgeler yerine getireceğiniz prosedürler arasında en son olanıdır. Buraya teslim edilecek belgeler ise şunlardır:

<ul>
<li>Nüfus cüzdanınızın fotokopisi</li>
<li>Vergi levhanızın fotokopisi</li>
<li>İkametgah belgeniz</li>
<li>İşletmenize ait olan araçların ruhsat fotokopileri</li>
<li>Ustalık belgesi</li>
<li>Ticaret sicildeki ilan için yapmış olduğunuz ödemelere ait dekontlar
Bu evrakların yanında işletmenin sahibi SGK’lı ya da emekli değilse Bağ Kur’a başvuru yapmalıdır. </li>
</ul>

### Cafe Ruhsatı Kaç Günde Çıkar? 

Cafe ruhsatı alım süreci gerekli tüm belgelerin hazırlanması ve başvuru yapılacak kurumlar dikkate alındığında ortalama olarak 4 ila 6 iş günü sürmektedir. Vergi levhanızı belediyeden aldıktan sonra işyeri açma ve çalışma ruhsatınızı almak için birkaç gün yeterlidir. 

### Herkes Cafe Açabilir mi?

Cafe açmak için gerekli belgeleri eksiksiz tamamlayan, yeterli sermaye ve bir mekana sahip olan herkes cafe açabilir. Öncelikle yeterli sermaye ve mekana sahip olmanız önemlidir. Bununla birlikte bir işletme açabilmeniz için belirlenen şartları yerine getirmeniz ve ardından gerekli yerlere başvurarak cafe açmak için istenen belgeleri tamamlamanız gerekmektedir. 

### Kafe Açmak İçin Ustalık Belgesi Gerekir Mi? 

Kafe açmak için ustalık belgesi almanız gerekmektedir. Esnaf ve Sanatkarlar Odasına yapılacak kayıt işlemi için kafe sahibinin ustalık belgesine bakılmaktadır. Ustalık belgeniz var ise odaya kaydınız yapılabilir. 

Ustalık belgesi alabilmek için ise mesleki eğitim merkezlerinin açtığı kurslara başvurmanız ve yapılacak olan sınavı geçmeniz gerekir. 

## Cafe Açma Maliyeti Ne Kadar?

Cafe açma maliyeti birçok faktöre bağlı olarak değişmektedir.. Maliyeti belirleyen ana faktörler; iç ve dış mimari, dekorasyon, mutfak aletleri ve malzemeler, personel giderleri ve işletme giderleridir. 

Cafe açma maliyeti açılacak mekanın konsepti, konumu ve hizmet tipi göz önünde bulundurularak hesaplanmalıdır. Örneğin, nostaljik bir cafe açmak istiyorsanız kullanacağınız her malzeme bu amaca yönelik olmalıdır. Bu noktada dekorasyon için harcayacağın miktar artış gösterecektir. Maliyetleri iyi hesaplayıp ilerlerseniz cafe açmak için istenen belgeler gibi prosedürleri hızlıca halledilebilir ve hayalinizdeki mekana kavuşmuş olursunuz. 

İşletmenizi açtıktan sonra en iyi cafe restoran programı Adisyo sizin için harika bir çözüm olabilir. Üstelik eğitim veya kurulum gerektirmeden hızlıca kullanıma başlayabilirsiniz. Adisyo ile kurulum bedeli ödemeden, bakım maliyeti olmadan işletmenizi herhangi bir cihaz üzerinden yönetmeye başlayabilirsiniz.  Adisyo'ya üye olun ve işletmenizin potansiyelini keşfedin!


