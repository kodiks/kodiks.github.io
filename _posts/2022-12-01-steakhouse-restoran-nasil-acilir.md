---
layout: post
title: Steakhouse Restoranı Nasıl Açılır?
summary: Son yıllarda, sosyal medyanın da etkisiyle gelişen ve dönüşen restoran kültürü, çok sayıda konsepte özel farklı restoranların açılmasını sağladı.
date: 2022-12-01 09:00:00
image: "/assets/img/blog/blog-48.jpg"
author: "Steakhouse?"
categories: ["Steakhouse"]
tags: [Stekhouse,Restoran,Kalite,Hizmet]
---
Son yıllarda, sosyal medyanın da etkisiyle gelişen ve dönüşen restoran kültürü, çok sayıda konsepte özel farklı restoranların açılmasını sağladı. Restoran işletmecileri veya bu işe yeni başlamak isteyen girişimcilerin en çok ilgi duyduğu alanlardan biri de steakhouse restoranlarıdır. Steakhouse restoranı açmak ve steakhouse restoran işletmenin maliyeti ile püf noktaları, verimli bir işletmecilik deneyimi için yanıtı aranan sorulardır. Tabii böyle büyük maliyetli bir işe başlamadan önce de steakhouse nedir, steakhouse kültürü nedir ve steakhouse restoranı açmanın maliyeti nedir gibi soruların yanıtlarını incelemekte yarar var. Son dönemlerde bir hayli popüler olan ve işletmecilerin gözdesi haline gelen steakhouse restoranları konusunda ayrıntılı bilgileri yazımızın devamında bulabilirsiniz.  




### Steakhouse Restoranı Nedir?

Steak kelimesi Türkçe’de biftek olarak ifade edilse de steak kavramı yalnızca biftek ile sınırlandırılmamalı. Steak kelimesi, farklı dillerde etin çeşitli kısımlarını temsil eder ve bu farklı kısımların ızgarada pişirilmesi anlamına gelir. Dolayısıyla steak kültürü, dünya mutfağında geniş bir alanı ifade eder. İsmini yapıldığı şehirden alan steak’in pişirilip sunulduğu mekanlara ise steakhouse denir ve bu mekanlar, özellikle Amerikan kültüründe kelimenin tam anlamıyla “geleneksel” bir niteliğe sahiptir. Steakhouse restoranlarının çağdaş örnekleri ilk olarak New York’ta açıldıktan sonra dünyaya yayılmıştır. Steakhouse restoranları, her şehirde farklı kültürler geliştirebilir. Bu nedenle steakhouse restoranı açarken özgün tatlar ve deneyimler konusunda açık fikirli olmakta yarar var. Son dönemde Türkiye’de de adeta bir fenomen haline gelen steakhouse restoranları, eğer doğru adımlar atılırsa ve özgün bir hizmet anlayışı sunulursa son derece kârlı bir restorancılık modeli olarak ön plana çıkabilir. Dünyada çok sayıda steakhouse restoranı ve franchise şubeleri bulunur. Bu nedenle arzın bu kadar yüksek olduğu bir alana yatırım yaparken işletmeniz için doğru adımlar atmanızda yarar vardır.




### Steakhouse Restoranı Açmak İçin Gerekenler

Steakhouse restoranı açmak için yerine getirilmesi gereken yasal prosedürler söz konusudur. Konum, maliyet ve büyüklük açısından restoranınızın ayrıntılarını belirleyip iç ve dış dizaynını tamamlamanıza eş zamanlı olarak bu yasal şartları sağlamanızda yarar var. Restoran işletmek için restoran ruhsatına sahip olmak gerekir. Bu ruhsata sahip olmak için ise devlet makamlarınca belirlenen kurallar gereğince aşağıdaki belgeleri eksiksiz bir biçimde temin edip ibraz etmelisiniz:

<ul>
<li>Kimlik fotokopisi</li>
<li>Adres bildirim belgesi</li>
<li>Vergi levhası</li>
<li>Ustalık belgesi</li>
<li>Tapu fotokopisi ya da kira kontratı</li>
<li>İmza sirküleri</li>
<li>Adli sicil kaydı</li>
<li>Elektrik, doğalgaz ve su gibi hizmetlere yönelik abonelik belgeleri</li>
<li>SGK belgeleri</li>
<li>Çöp konteyneri talep dilekçesi</li>
</ul>

Restoranınız için yasal ve mali işlemleri gerçekleştirdikten sonra mekanınızın konsepti ve hizmet anlayışı ile ilgili detaylara yoğunlaşabilirsiniz.


### Steakhouse Restoranında Hizmet Kalitesi Nasıl Sağlanır?

Kaliteli bir restoran hizmeti sağlamak için öncelikle müşterilerin beklentisinin birinci planda tutulması önemlidir. Steakhouse restoranları, restoran hizmetleri arasında “lüks hizmetler” sunan kategoride yer alır. Bu anlamda gelir düzeyi ve doğal olarak beklentileri yüksek müşteri profiline hitap eden restoranlar olarak kategorize edilen steakhouse restoranlarında özgün lezzet ve sunum anlayışı birinci plandadır. İnsanların lüks hizmet için tercih edecekleri restoranlarda “fark yaratan” lezzetler bekleyeceğini göz önünde bulundurmalısınız. Bu anlamda yemeğin lezzetinden restoranın ambiyansına ve özel hizmetlerine kadar her detayda müşteri konforunu birinci planda tutmalısınız. Bununla birlikte bütçenize göre restoranınızda otopark ve vale hizmeti, misafir alanı, alkollü içecek barı, güvenlik personeli ve çocuklar için oyun alanları oluşturmanın yanı sıra iş deneyimi güçlü ve usta personellerle çalışmaya özen göstermelisiniz. Çalışan kadronuzun departmanlara göre iş bölümü kapsamında çalışması ve restoranın yoğunluğu için yeterli sayıda personel bulunması çok önemlidir.
Yeni nesil restorancılıkta hızlı ve güvenli ödeme sistemleri ile çalışmak bir hayli önemli. Restoranınız için Adisyo’nun herhangi bir cihaz üzerinden yönetilebilen, bulut tabanlı ve düşük maliyetli pos sisteminden yararlanarak mekânınızın ödeme sistemini işlevsel ve güvenli bir seviyeye taşıyabilirsiniz. Eğer siz de <a href="https://adisyo.com/index.html" target="blank">Adisyo’nun</a> ayrıcalıklı hizmetlerinden yararlanmak isterseniz hemen bizimle iletişime geçerek hızlı ve kolay bir biçimde, dakikalar içinde sipariş almaya başlayabilirsiniz.

