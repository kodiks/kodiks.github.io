---
layout: post
title:  Restoran Otomasyon Sistemi Nedir?
summary: Hemen her alanda öne çıkan dijital çözümler elbette kafe restoran sektöründe de mevcut.
date: 2022-08-18 09:00:00
image: "/assets/img/blog/blog-38.png"
author: "Otomasyon"
categories: ["Otomasyon"]
tags: [Restoran Otomasyonu,Program,Adisyo]
---
Hemen her alanda öne çıkan dijital çözümler elbette kafe restoran sektöründe de mevcut. Sektöre özgü bu dijital çözümler, ilk bakışta oldukça karmaşık görünebilen kafe restoran işletmeciliğini daha kolay hâle getirir. Bu çözümlerden biri de restoran otomasyon sistemidir. Birçok farklı detayın söz konusu olduğu restoran işletmeciliğinde, restoran otomasyon sistemi sayesinde pratik ve keyifli bir şekilde süreçleri yönetebilirsiniz.


### Restoran Otomasyonu Nedir?

Kafe restoran işletmeciliği farklı birçok süreci içinde barındırır. Satın alma, sipariş, ödeme alma veya yapma, satış gibi birden fazla işlemi yürütmeyi gerektirir. Hâliyle bu işlemlerin her birini detayları ile takip etmek kolay olmayabilir. Bu noktada restoran otomasyonu devreye girer. Restoran otomasyonu, restoranda yerine getirilen tüm işlemleri sistemli bir biçimde takip etmek için yapılan uygulamadır. Çeşitli fonksiyonlar içerir ve her bir iş kolunu tek noktadan kontrol etmeye yarar. Restoran otomasyonu sayesinde birimler arası bilgi akışı kolaylaşır. Yapılan işlemleri zahmetli bir şekilde kayıt altına alma zorunluluğu ortadan kalkar. Restoran otomasyon sistemlerinde her bir işle ilgili ayrıntılar kaydedilir ve saklanır. Böylece geçmişe dönük kayıtlara da kolayca ulaşmak mümkün olur. Bunun sonucu olarak iş gücü açısından önemli bir tasarruf sağlanırken zamanı verimli kullanma konusunda da önemli avantajlar elde edilir.

### Restoran Otomasyon Programı ile Neler Yapılabilir?

İşletmenizde kullanmaya karar verdiğiniz restoran otomasyon programı sayesinde birçok işlemi aynı anda yürütebilirsiniz. İlk olarak; siparişleri çok kolay biçimde alabilir, takibini de rahatlıkla sağlayabilirsiniz. Müşterilerinizi sisteme kayıt ederek işlem tekrarlarında programa önceden girdiğiniz bilgileri kullanmanız mümkün. Tanımladığınız müşterileriniz sizi aradığında gerekli tüm bilgilere erişebileceğiniz için telefonla sipariş işlemini de oldukça kısa bir süre içinde tamamlayabilirsiniz. Online siparişleri tek kanaldan yönetebilir, kuryeyi kolayca yönlendirebilir ve siparişin durumunu inceleyebilirsiniz. Satış işlemlerini zahmetsizce gerçekleştirebilir, tüm satışlarınıza dair kayıtlara kolayca ulaşabilirsiniz. Ürünlerinizin stoklarını programda tutabilir, tükenen veya azalan ürünler hakkında bilgi edinebilirsiniz. Dövizli satış tercihinizde bu fonksiyonu aktif ederek mevcut kura bağlı ilerlemek de seçenekleriniz arasında. Tüm bunların yanı sıra yaptığınız tüm işlemlere dair kapsamlı raporlar alabilirsiniz. İşletmeniz için kâr zarar açısından hedefler oluşturabilir, bu hedeflere hangi oranda ulaştığınızı analiz edebilirsiniz.


### Restoran Otomasyon Sistemi İşletmenize Neler Kazandırır?

Restoran otomasyon sistemini kullanmanın işletmenize önemli birçok getirisi ve ayrıcalıkları vardır. Öncelikle; akıllı telefon, bilgisayar, tablet gibi farklı elektronik cihazlar seçeneklerinden size uygun olanı kullanabilmenizi olanaklı kılar. Sistemde farklı kullanıcılara erişim hakkı tanımlamanız, çeşitli görevlerdeki çalışanlarınıza da iş kolaylığı imkânı sunmanız mümkün. Müşterilerinizin de sistem üzerinden sipariş oluşturmasını sağlayarak sipariş hatalarını önleyebilir ve müşteri memnuniyetini en üst seviyede tutabilirsiniz. İşletmenizde yer alan masaların durumunu inceleyebilir, sipariş yönetimini kolayca yapabilirsiniz. Rezerve edilen, dolu olan veya müsait durumdaki masa sayılarını kontrol edebilir, müşterilerinizi hemen yönlendirebilirsiniz. Hem müşterileriniz hem de sizin için kolay ve güvenli ödeme avantajı vardır. Stok uyarı sistemi sayesinde işletmenizde yaşanabilecek önemli aksaklıkların önüne geçebilirsiniz. Sistemde farklı kullanıcılar olabileceği için işletme içindeki birebir iletişim zorunluluğu ortadan kalkar, her kullanıcı kendisiyle ilgili olan bilgileri sistemde görebilir. Bu da sizi hem önemli bir iş yükünden hem de zaman kaybından kurtarır. İşletmenizde size özgü uygulamalar varsa sistemi ona göre entegre edebilir ve kendi işleyişinize uyarlayabilirsiniz. Çok sayıda şubeniz varsa bile hepsini tek bir sistem üzerinden yönetebilirsiniz. Normalde toparlanması saatler sürebilecek bilgiler daima elinizin altındadır.

Siz de işletmenizde tüm işleri kolayca yönetebilmek ve zamandan tasarruf etme keyfini doyasıya yaşamak için <a href="https://adisyo.com/index.html" target="_blank">Adisyo’yu</a> hemen kullanmaya başlayabilir, avantajlardan yararlanabilirsiniz.










